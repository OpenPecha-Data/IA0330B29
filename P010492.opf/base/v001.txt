༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG18489
ImageGroup:
ISBN:
11KG18507
9787805891590
LCCN:
n/a
9787805801590
Title:
ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
las byang tshor ba rang grol gyi snying po'i rnam bshad rim gnyis gsal
byed/
པདྨ་སྐལ་བཟང་
Author:
pad+ma skal bzang
n/a
Descriptor:
Original Publication:
skal bzang legs bshad dpe tshogs/;[not available]
Iha sal
Place:
Publisher:
bod ljongs bod yig dpe raying dpe skrun khang |
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 10/2014



༄༅།།
ཟབ་ཆོས་ཞི་ཁྲོ་དགོངས་པ་རང་གྲོལ་གྱི་ལས་བྱང་ཚོར་བ་
རང་གྲོལ་གྱི་སྙིང་པོའི་རྣམ་བཤད་རིམ་གཉིས་
གསལ་བྱེད་ཅེས་བྱ་བ་བཞུགས་སོ།།
སྐྱབས་རྗེ་པདྨ་སྐལ་བཟང་གིས་གསུངས།
བསོད་ནམས་རྒྱ་མཚོ་ནས་བསྡུས།
བོད་ལྗོངས་བོད་ཡིག་དཔེ་རྙིང་དཔེ་
སྤྱན་ཁང་



སྐལ་བཟང་ལེགས་བཤད་དཔེ་ཚོགས།
。 རྒྱུ་ན སྙོམ་འབེལ་ གདམ གཅེས བ ཏུས།།
རྒྱ་སྐྱབས། སྲི ཕ༔ སྐལ་བ་ཐང གི །ལྕབས། བྱིང )འང་མིས། ཁག་བདད ཙིའི ཝུས། རྒྱ་ཡིག་
༠ཚོག དོན་རིན་པོ ཆེའི་མཛོད་ཀྱི སྐད་བྱང མན་ངག སྟོང་ བུའི བང་མཛོད།
ཆ " ནངཟང བླ་མ1:31 )རླུང་གི་ལྗགས་ཁྲིད་མཚུངས་མེད། མ་ཀི་ཀཥ ས ne
གཌན ཀུནས་ཇ༌སང་ནི་རྒྱན།
༡ རྫོགས ཆེན ཀློང ཆན སྲིང་ཐ་ འི ཐུར མང སྔོན་འགྲོ། ན་ སྦྱོང << ན གྱི ཏད་ཁྲིད་
གར པའི ཐེམ་སྐས ཀྱི ན ཐུན་མཚ སས་ཟླ་༥ དགྱེས་ པའི་ སྐལ་ ལུང༌།
བྱ ར་ད ངགརིན པོ ཆེའིས་ཚོད་ཀྱི ཀབ ཨང སྙིང པོའི དོན་རྡོ་རྗེའི གས༌ ན ཀྱིས་བཀྲལ་བ་
སྙིང་བྱང་དུ་འམྱས | གདང།ས་ཟབ་ན༌ ་ས ཧཱུྃ ཨ , ད།
ཟ༌ རྨི་ ནྟི ཀླུ་དཀོང་པ། རོང གྲོ གྱི ཀཱ ཎ ན བྱུང་ཚོར་བ་རང་གྲོལ་གྱི་སྙིང་རྗེའི་
རྣམ་བཤང རིམ་གཉིས། གས''བྱེད།
སྒྲོགས་པ་ཆེནང་ སེམས འི མཛ
སྐལ་བཟང་གི གལ་རྐྱེན་
ད ་ ཀྱིས ཀན་ (iའི་གནད འགྲོལ སྐྱབས་རྗེ་མ།
རྒྱབརཾ བ་ཅན་གྱི ཞིང གི སྤྱན ལམ་ཚིག དོན གོསབར བཀྱལ་བ་
ཐར ༢ར་བཀང་པུའི་ལམ། །
ཀྱཡ ང་སྔོན འགྲོའི - ག འཛིན ༣༤ མ ཀྱར ། བa གི ༼ཀས་ཀྱང་
ས། ཟླ-n1 ཞ༣ ལང་སྐལ་བཟ= ར བ ནི ༢༡ལ སྐོར།



༄༅།། ཟབ་ཆོས་ཞི་ཁྲོ་དགོངས་པ་རང་གྲོལ་གྱི་ལས་
བྱང་ཚོར་བ་རང་གྲོལ་གྱི་སྙིང་པོའི་རྣམ་
བཤད་རིམ་གཉིས་གསལ་བྱེད་ཅེས་
བྱ་བ་བཞུགས་སོ།།
སྐྱབས་རྗེ་པདྨ་སྐལ་བཟང་རིན་པོ་ཆེའི་ཞལ་གསུང་། །
མཁན་བསོད་ནམས་རྒྱ་མཚོ་ནས་བསྡུས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



༄༅།། ཟབ་ཆོས་ཞི་ཁྲོ་དགོངས་པ་རང་གྲོལ་གྱི་ལས་བྱང་ཚོར་བ་རང་
གྲོལ་གྱི་སྙིང་པོའི་རྣམ་བཤད་རིམ་གཉིས་
གསལ་བྱེད་ཅེས་བྱ་བ་བཞུགས་སོ།།
ཇུས་གཞི། བོད་ལྗོངས་ཐེན་ལི་དཔལ་འབྱོར་རིག་གནས་འཕེལ་རྒྱས་ཚད་ཡོད་ཀུང་སི།
དཔེ་སྐྲུན། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། །
སྦྲག་ཨང 850010
བརྒྱུད་འཚོང་། ཞིན་ཧྭ་དཔེ་ཁང་།
དེབ་ཚད། 710mmx1000mm 1/16
དཔར་ཤོག 24
པར་ཐེངས། 2011ལོའི་ཟླ 9 པར་པར་གཞི་དང་པོ་བསྒྲིགས།
དཔར་ཐེངས་། 2011ལོའི་ཟླ ༧ པར་དཔར་ཐེངས་དང་པོ་དཔར།
དཔེ་རྟགས། ISBN 978-7-80589-159-0
རིན་གོང་། སྒོར43.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག



དཀར་ཆག
དཀར་ཆག
སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
གླེང་གཞི།
ཉིན་དང་པོའི་ཆོས་ཁྲིད། -
༡ སྔོན་དུ་འགྲོ་བའི་ཆོས་བཤད་པ།
༢ དངོས་ཀྱི་དོན་བཤད་པ།…
༼ཀ༽ ག་མར་དགེ་བ་ཀླད་ཀྱི་དོན།
༼ཀ མཚན་གྱི་དོན་བཤད་པ། ..
༼ཁ ཕྱག་འཚལ་བ། .….......
༼ག བརྩམ་པར་དམ་བཅའ་བ། .........….....
༼ཁ༽ བར་དུ་དགེ་བ་གཞུང་གི་དོན།
༼ཀ༽ དང་པོ་སྔོན་འགྲོའི་ལེའུ།…........…...…...…..….……....
༼ཀ༽ དང་པོ་བགེགས་ལ་བཀའ་བསྒོ་བ། ...
༼ཁ༽ གཉིས་པ་མཚམས་གཅོད་པ།...…...
ཉིན་གཉིས་པའི་ཆོས་ཁྲིད།...........
105
༼ཁ༽ གཉིས་པ་དངོས་གཞིའི་ལེའུ།
༡ སྔོན་དུ་འགྲོ་བའི་ཆོས། ...………...
105
༢ དངོས་ཀྱི་དོན་བཤད་པ།…..…........
.... 112
༼ཀ༽ དང་པོ་ལྷ་ཚོགས་བསྐྱེད་པའི་རིམ་པ།
...... 112
ཉིན་གསུམ་པའི་ཆོས་ཁྲིད།…...….…...
༡ སྔོན་དུ་འགྲོ་བའི་ཆོས་བཤད་པ།..
• • • •
• • • • • • •
105
165
165



དཀར་ཆག་
༢ དངོས་ཀྱི་དོན་བཤད་པ། .....…....….......
.:169
༼ཁ༽ གཉིས་པ་ལྷ་ཚོགས་སྤྱན་འདྲེན་པ།…..................193
༼ག༽ གསུམ་པ་ལྷ་ཚོགས་བཞུགས་སུ་གསོལ་བ།.…...........198
༼ང༽ བཞི་བ་གུས་པས་ཕྱག་འཚལ་བ།.…........………….….....
........204
༼ཅ༽ ལྔ་བ་མཆོད་པ་འབུལ་བ། ..........…..……...….........…210
༼ཆ༽ དྲུག་པ་བསྟོད་པ་བྱ་བ།….............…...…….…. ..........222
༼ཇ༽ བདུན་པ་བཤགས་པ་བྱ་བ།................... …......228
ཉིན་བཞི་བའི་ཆོས་ཁྲིད། .…..
... 232
༡ སྔོན་དུ་འགྲོ་བའི་ཆོས་བཤད་པ། .….…...
.....232
༢ དངོས་དོན་བཤད་པ། ..
.…….....237
༼ག༽གསུམ་པ་རྗེས་ཀྱི་ལེའུ། …...…...….....…...
... 279
༼ཀ༽ དང་པོ་ཚོགས་ལས་བཤད་པ།
ཉིན་ལྔ་བའི་ཆོས་ཁྲིད།...…..……....
•304
༡ སྔོན་དུ་འགྲོ་བའི་ཆོས་བཤད་པ། ..
•304
༢ དངོས་དོན་བཤད་པ།.. .
309
༼ཁ༽ གཉིས་པ་སྲུང་མ་ལས་ལ་བསྐུལ་བ།
-340
༼ག༽ གསུམ་པ་བཀའ་ཡི་ཆད་མདོ།
……………343
༼༽ བཞི་བ་གཏོར་སྐྱོང་བྱ་བ།....
347
༼ཅ༽ ལྔ་བ་གཏོར་བྲོ་བརྡུང་བ།...
༼ཆ༽ དྲུག་པ་བཀྲ་ཤིས་བརྗོད་པ། ...
362
༼ཛ༽ བདུན་པ་བསྔོ་བ་སྨོན་ལམ། .
༼ག༽ ཐ་མར་དགེ་བ་མཇུག་གི་དོན། ..
•:280
-349
“364
......368



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
སྔ་འགྱུར་གྲུབ་དབང་རྒྱལ་བ་རྫོགས་ཆེན་པའི་གདན་རབས་བཅུ་གཉིས་པ་
མཁས་དང་གྲུབ་པའི་དབང་ཕྱུག བདག་ཅག་གི་སྐྱབས་གཅིག་མཚུངས་མེད་སྨིན་
གྲོལ་འཁོར་ལོའི་མགོན་པོ་དོན་གྱི་སླད་དུ་མཚན་ནས་སྨོས་ན་ཐུབ་བསྟན་ལུང་རྟོགས་
བསྟན་པའི་རྒྱལ་མཚན་དཔལ་བཟང་པོའམ་ཆོས་རྗེ་པདྨ་སྐལ་བཟང་རིན་པོ་ཆེ་མཆོག་
ནི། ཨོ་རྒྱན་སངས་རྒྱས་གཉིས་པ་མཚོར་འཁྲུངས་པདྨ་ཀ་ར་ངུར་སྨྲིག་འཛིན་པ་
དགེ་སྦྱོང་གི་རྣམ་རོལ་ཏུ་བྱོན་པར་ཚད་མའི་ལུང་གིས་བསྔགས་ཤིང་། དུས་འདིར་
གྲུབ་དབང་རྫོགས་ཆེན་པའི་བསྟན་པ་གཞིར་བཞེངས་སུ་སློང་བ་ལ་ཐུགས་བསྐྱེད་དམ་
བཅའི་མཐུ་གྲུབ་པའི་ཕྲིན་ལས་དུས་བབ་ཀྱི་སྐྱེས་བུ་ཆེན་པོ་སྟེ། དམ་པ་གང་ཉིད་
བསིལ་ལྡན་གངས་རིའི་ཕྲེང་བས་ཡོངས་སུ་བསྐོར་བའི་བོད་ཆེན་པོའི་ལྗོངས་ཀྱི་བྱེ་
བྲག་མདོ་ཁམས་སྒང་དྲུག་ལས། འབྲི་རྫ་ཟལ་མོ་སྒང་གི་ཆར་གཏོགས་པ་ལྷ་
གཉན་ཆེན་པོ་རྫ་རྒྱལ་རྡོ་རྗེ་འཕན་ཕྱུག་རྩལ་གྱིས་བདག་ཏུ་བཟུང་ཞིང་རྫ་ཆབ་གཡུ་
འབྲུག་སྔོན་མོ་ཤར་ཕྱོགས་སུ་དལ་གྱིས་འབབ་པའི་སྟོད་རྒྱུད། སེམས་དཔའ་ཆེན་
པོ་དཔལ་སྤྲུལ་འཇིགས་མེད་ཆོས་ཀྱི་དབང་པོ་དང༌། མཁས་པའི་ཁྱུ་མཆོག་འཇམ་
མགོན་མི་ཕམ་རྣམ་རྒྱལ་སོགས་མཁས་དང་གྲུབ་པའི་སྐྱེས་མཆོག་བརྒྱུད་མར་བྱོན་
ནས་བྱིན་གྱིས་བརླབས་པའི་གནས་བྱང་སྡེ་རྫ་ཆུ་ཁའི་ཡུལ་གྲུ་ལས་དགེ་རྩེ་འགབ་
མར་གྲགས་པའི་སའི་ཆ། འབྲོག་ཐང་མེ་ཏོག་གི་དོ་ར་ཉམས་དགའ་བ་ཉི་མའི་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གདན་ཐོག་ཏུ་འབོད་པའི་ནོར་འཛིན་གྱི་ཐིག་ལེ་ཡངས་པ་རུ་ ཡ བ་དཔའ་བོའི་
རིགས་རྒྱུད་མ་ཆད་ཅིང་ཕོ་རྩལ་སྣ་དགུ་ལ་བྱང་ཆུབ་པ་ཧོར་ཤུལ་འཇིགས་མེད་དོན་
གྲུབ་དང༌། ཡུམ་གྲུབ་པའི་རིག་འཛིན་རྫོགས་ཆེན་ཨ་གྲོ་བསོད་ཆོས་ཀྱི་སྲས་མོ་
ནོར་གཡང་ཞེས་པ་ལྗགས་ལ་ཨ་ཡིག་རང་བྱོན་ཡོད་པའི་མཁའ་འགྲོའི་མཚན་ལྡན་དེ་
ཉིད་ཀྱི་རིགས་སྲས་སུ། བོད་རབ་བྱུང་བཅུ་དྲུག་པའི་ཉི་མ་ཞེས་པ་ཆུ་ལུགས་ཏེ་སྤྱི་
ལོ་༡༩༤༣ལོའི་ཟླ་བ་༦པའི་ཚེས་༦ཉིན་ཆབ་ཟངས་འོ་མར་འགྱུར་པ་དང་། བདུད་
རྩིའི་སྦྲང་ཆར་སིབ་སིབ་ཏུ་བབ་ཅིང་འཇའ་འོད་ཀྱི་གུར་ཁང་ཕུབ་པ་དང་བཅས་སྐུ་
བལྟམས། ཐོག་མར་ལྷུམས་སུ་ཞུགས་པའི་ཚེ་ནའང་སྲུ་མོའི་རྨི་ལམ་དུ་ཤེལ་
དཀར་གྱི་མཆོད་རྟེན་འོད་ཟེར་འཕྲོ་བ་ཞིག་སྦྲ་ཐོག་ཏུ་བབ་པ་དང་། ཁོར་ཡུག་ཀུན་
ཏུ་སྔར་དུས་མཐོང་མྱོང་མེད་པའི་མེ་ཏོག་གི་ཚོམ་བུ་བཞད་པ་སོགས་དགེ་བའི་མཚན་
མ་སྣ་ཚོགས་མངོན་པར་ཤར་ཞེས་ཡུལ་དེར་ཡོངས་སུ་གྲགས། སྐུ་ཞང་མུ་ར་
སྤྲུལ་སྐུ་པདྨ་ནོར་བུ་མཆོག་ནས་པདྨ་སྐལ་བཟང་ཞེས་མཚན་གསོལ། དགུང་
གྲངས་ལྔ་ལ་སོན་སྐབས་སྐུ་གོང་མ་བདེ་མཆོག་རྡོ་རྗེ་དང་བླ་བྲང་གཅིག་ཏུ་བཞུགས་
ཤིང་ཐུགས་ནང་ཤིན་ཏུ་མཐུན་པའི་རྫོགས་ཆེན་ཀོང་སྤྲུལ་རིན་པོ་ཆེ་རྫ་ཆུ་ཁར་ཆིབས་
བསྐྱོད་གནང་བ་ཧོར་ཤུལ་དཔོན་ཚང་དུ་ཁྱིམ་ཕེབས་མཛད། དེ་དུས་ཆུང་སྲིད་རིན་
པོ་ཆེ་ནས་ཀོང་སྤྲུལ་རིན་པོ་ཆེའི་ཞལ་རས་མཇལ་མ་ཐག་སྔར་འདྲིས་ཀྱི་གྲོགས་པོ་
ལྟར་སྤྲོ་འཛུམ་དང་བཅས་སྐུ་པང་དུ་བཞུགས་པ་དང་། ཁྱད་པར་གོང་མའི་ཕྱག་
ཤན་ཀོང་སྤྲུལ་རིན་པོ་ཆེའི་སྐུ་སྐེད་དུ་དཔྱངས་པ་ངའི་རེད་ཅེས་ངོས་འཛིན་མཛད་པས་
དེར་ཡོད་དཔོན་སློབ་ཀུན་ཡ་མཚན་པའི་ངང་ཡང་སྲིད་འཁྲུལ་མེད་དུ་ངེས་ཤེས་རྙེད།
དེ་ནས་རིང་པོ་མ་ལོན་པར་འཇམ་དབྱངས་མཁྱེན་བརྩེ་ཆོས་ཀྱི་བློ་གྲོས་དང༌།



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
རྫོགས་ཆེན་ཡིད་བཞིན་ནོར་བུ་འཇིགས་བྲལ་བྱང་ཆུབ་རྡོ་རྗེ། སྤྲུལ་སྐུ་དྲི་མེད་
སོགས་ཡེ་ཤེས་ཀྱི་གཟིགས་པ་མངའ་བའི་ཚད་མའི་སྐྱེས་ཆེན་རྣམས་ཀྱི་རྡོ་རྗེའི་བརྟག་
ལུང་ལས་བསྟན་པའི་ཡབ་ཡུམ་དང་འཁྲུངས་ཡུལ་གྱི་མཚན་སྒྲ་སོགས་གཅིག་མཐུན་
བྱུང་བ་བཞིན་གསང་ཆེན་རྒྱུད་སྡེའི་མངའ་བདག་མཁན་ཆེན་པདྨ་བཛྲ་རྩལ་གྱི་ཡང་
སྲིད་གསུམ་པར་ངོས་འཛིན་གནང་བ་དང་། རྫོགས་ཆེན་བོད་པ་སྤྲུལ་སྐུ་རྫ་ཆུ་ཁར་
ཆེད་ཕེབས་མཛད་ནས་ངུར་སྨྲིག་གི་ན་བཟའ་ཐོག་མར་གསོལ་ཏེ་སྐུ་བདག་མཛད།
དགུང་ལོ་བདུན་ནས་རྫ་སྟོད་ལྕང་མའི་ཆོས་སྒར་དུ་རྫོགས་ཆེན་མཁན་པོ་ཆོས་འབྱོར་
ཀློག་གི་སློབ་དཔོན་དུ་བསྟེན་ནས་ཡིག་རྩིས་ལ་བསླབ་སྦྱང་མཛད་ཚེ་སྐྱེས་ཐོབ་ཀྱི་ཤེས་
རབ་ཟླ་དང་བྲལ་བས་ཚོགས་ལ་མ་ལྟོས་པར་མཁྱེན་ཅིང་ཆུབ་པ་བྱུང་། དགུང་
གྲངས་བཅུ་ལ་སོན་སྐབས་སྐུ་ཞང་རྫ་མུ་ར་སྤྲུལ་སྐུ་པདྨ་ནོར་བུས་དབུས་ཡབ་ཡུམ་
དཔོན་འཁོར་ཉི་ཤུ་ལྷག་དང་བཅས། གསང་ཆེན་སྔ་འགྱུར་རྙིང་མའི་གདན་ས་ཆེན་
མོ་དྲུག་གི་ཡ་གྱལ་རྫོགས་ཆེན་ཨོ་རྒྱན་བསམ་གཏན་ཆོས་གླིང་དུ་ཆིབས་ཞལ་ཕྱོགས་
ཤིང༌། དུས་དེར་གདན་ས་ཆེན་མོ་ནས་རྟ་ལམ་ཉི་མ་ལྔའི་རིང་ཕེབས་བསུ་རིང་ཐུང་
གསུམ་གྱི་བླ་གྲྭ་སེར་སྐྱ་སྟོང་ཕྲག་འགའ་ཡིས་བསུ་མ་དང་། དར་གདུག་རྒྱལ་
མཚན་ཐོགས་པའི་སེར་ཕྲེང་གཟབ་རྒྱས་ཀྱིས་མདུན་བསུས་ཏེ་ཕོ་བྲང་ཁམས་གསུམ་
ཟིལ་གནོན་གྱི་ཡང་ཐོག་གཟིམ་སྤྱིལ་འཆི་མེད་གྲུབ་པའི་དགའ་ཚལ་གྱི་ཚོམས་ཆེན་དུ་
སྤྱན་དྲངས། བདེ་གཤེགས་རིན་ཆེན་གཙུག་ཏོར་ཅན་གྱི་རྣམ་རོལ་འཇིགས་བྲལ་
བྱང་ཆུབ་རྡོ་རྗེ་དང་། ལྕེ་བཙུན་སེངྒེ་དབང་ཕྱུག་དང་ཀུན་མཁྱེན་འཇིགས་མེད་གླིང་
པ་ཟུང་དུ་འཇུག་པའི་རྣམ་རོལ་མཁན་ཆེན་འཇིགས་མེད་ཡོན་ཏན་མགོན་པོ་རྣམ་
གཉིས་ཀྱིས་དབུས་མཁན་སྤྲུལ་འདུས་པ་ཡོངས་ཀྱིས་མི་འཇིགས་གསེར་གྱི་ཁྲི་འཕང་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
མཐོན་པོར་མངའ་གསོལ། འཇིགས་བྲལ་བྱང་ཆུབ་རྡོ་རྗེ་དང་ཀོང་སྤྲུལ་རིན་པོ་ཆེ་
རྣམ་གཉིས་ཀྱིས་གཙུག་ཕུད་བཞེས་ནས་རྫོགས་ཆེན་བླ་བྲང་དུ་སྐུ་བདག་མཛད།
ཉིན་དེར་ཉི་ཟླ་སྐར་གསུམ་དུས་གཅིག་ལ་ཤར་བ་དེར་འདུས་ལྷ་མིའི་ཁྲོམ་ཚོགས་ཀུན་
ཀྱིས་གསལ་བར་མཐོང་བས་དགེ་ལེགས་བཀྲ་ཤིས་ཀྱི་མཚན་མ་བཟང་པོས་ཟླ་མེད་
མཛད་ཕྲིན་གྱི་སྒོ་མོ་ཡངས་པར་ཕྱེས་སོ་ཞེས་ཕྱོགས་ཀུན་ཏུ་ཐམས་ཅད་གླེང་།
གདན་སར་ཕེབས་པའི་ཉིན་འགའི་རྗེས་སྐུ་ཞང་མུ་ར་རིན་པོ་ཆེ་ནས་ཆོས་རྗེ་དཔལ་
སྤྲུལ་རིན་པོ་ཆེའི་དོན་གྱི་རྒྱལ་ཚབ་མཁན་པོ་ལྷ་སྒང་ངམ་པདྨ་ཐེག་མཆོག་བློ་ལྡན་
ཞེས་སྐུ་ཚེ་གང་པོར་རུ་དམ་གཤིན་རྗེ་སྒྲུབ་ཕུག་ཏུ་རྫོགས་པ་ཆེན་པོ་ཉམས་བཞེས་
མཛད་དེ་ཆོས་ཉིད་ཟད་པའི་སར་ཕྱིན་པ་གང་དེའི་མདུན་དྲུང་དུ་ཁྲིད། རྗེ་འདིས་
ཐུགས་ཤིན་ཏུ་དགྱེས་ཉམས་ཆེན་པོས་བདག་གི་བླ་མའི་ཐུགས་བསྐྱེད་འགྲོ་དོན་བར་
ཆད་ཀྱིས་མཐར་ཕྱིན་པ་མ་བྱུང་ཡང་། ད་རེས་ཡང་སྲིད་འདི་གྲུབ་དབང་རྫོགས་
ཆེན་པའི་བསྟན་པར་ཕན་ཐོགས་ཅན་ཞིག་འོང་བར་ངེས་ཞེས་ཕྱི་མཐར་གཟིགས་པའི་
གསུང་འཕྲོས་དང་། རྗེ་ཉིད་སྐུ་ན་ཆེས་སྨིན་པས་སྤྱན་གྱིས་མི་གཟིགས་སྟབས་
དཔལ་སྤྲུལ་རིན་པོ་ཆེའི་ཞལ་གསུང་མ་བསྐལ་མང་གོང་ནས་གཡོ་སྒྱུ་སྤངས་བའི་
ཐུགས་ཅེས་སོགས་ཀྱི་ཚིགས་སུ་བཅད་པ་ཐུགས་ཐོག་ནས་གསུངས་ཏེ་རྗེས་སུ་འོང་
དུས་བློ་རྒྱུགས་འབུལ་དགོས་ཞེས་ཞལ་རྩེད་དང་། ། ཚིག་གསུམ་གནད་རྡེག་རྩ་
བའི་སྟེང་ནས་རྒྱས་ཁྲིད་མཛད་དེ་རྫོགས་པ་ཆེན་པོའི་རྒྱུད་འབུམ་ཕྲག་དྲུག་ཅུ་རྩ་བཞིའི་
སྙིང་དོན་འདིར་མ་འདུས་པ་མེད་ཅེས་ཆིག་བརྒྱུད་དུ་བསྩལ། ཕྱིས་སྐུ་འདའ་ཁར་
ཡང་རྗེ་ཉིད་ཀྱི་མཛོད་བདུན་ཕྱག་དཔེ་ཆ་ཚང་བ་པད་རྡོའི་སྤྲུལ་སྐུ་ལ་ཕུལ་ཞེས་ཉེ་
གནས་ལ་ཞལ་ཆེམས་གནང་པ་སོགས་ཐུགས་བརྒྱུད་དགོངས་གཏད་མཛད། དེ་



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
ནས་རྫོགས་ཆེན་ཡིད་བཞིན་ནོར་བུ་འཇིགས་བྲལ་བྱང་ཆུབ་རྡོ་རྗེ་དང་གཟིམས་ཁང་
གཅིག་ཏུ་ལོ་གྲངས་དུ་མར་མཉམ་དུ་བཞུགས་ནས་ཡོངས་འཛིན་མཁན་ཆེན་འཇིགས་
མེད་ཡོན་ཏན་མགོན་པོ་ཐུན་མིན་རིགས་བདག་ཏུ་བསྟེན་ཏེ་གསན་སྦྱང་རྒྱ་ཆེར་གནང་
བ་སྟེ། གདོད་མའི་མགོན་པོ་མིའི་རྣམ་རོལ་ཏུ་བྱོན་པ་འདི་ཉིད་ཀྱི་ཞལ་སྔ་ནས་སྙིང་
ཐིག་ཡ་བཞིའི་དབང་ཁྲིད་དང་། ཆོས་དབྱིངས་མཛོད། གནས་ལུགས་མཛོད།
ཡིད་བཞིན་མཛོད། མན་ངག་མཛོད། ཚིག་དོན་མཛོད། སྔོན་འགྲོ་ཀུན་
བཟང་ཞལ་ལུང་། ཁྲིད་ཡིག་ཡེ་ཤེས་བླ་མ་རྒྱབ་ཆོས་དང་བཅས་པ། ལྕེ་བཙུན་
སྙིང་ཐིག་གི་དབང་ཁྲིད། འཛིན་པ་རང་གྲོལ་གྱི་དབང་ལུང་ཁྲིད་གསུམ། ཟབ་
མོ་ལྟ་ལུགས་ཀྱི་སེམས་བསྐྱེད་འབོག་ཆོག ཚིག་གསུམ་གནད་རྡེག རྗེ་ཉིད་ཀྱི་
གསུང་སྐོར་བཅས་ཟབ་ཆོས་ཕལ་མོ་ཆེ་རྫོགས་ཆེན་དྲུག་པ་དང་རྣམ་གཉིས་ཁོ་ན་ལ་
མནོག་ཆོས་སུ་བསྩལ་ཏེ་བཀའ་ལུང་གཏད་རྒྱ་མཛད། རྫོགས་སྤྲུལ་དྲུག་པ་
འཇིགས་བྲལ་བྱང་ཆུབ་རྡོ་རྗེ་ལས་སྙིང་ཐིག་དུམ་གཉིས་དང་། འདོད་འཇོའི་བུམ་
བཟང་
། འདུས་པ་མདོ་དབང་། སྒྱུ་འཕྲུལ་ཞི་ཁྲོ་བཅས་ཀྱི་སྨིན་དབང་བཞེས།
དགུང་ལོ་བཅུ་གསུམ་བཞེས་པ་ཤིང་ལུག་ལོར་སྡོམ་བརྩོན་འདུལ་བ་འཛིན་པ་ཆེན་པོ་
འཇིགས་མེད་ཡོན་ཏན་མགོན་པོས་མཁན་པོ་དང༌། མཁས་མཆོག་པདྨ་ཚེ་དབང་
གིས་ལས་ཀྱི་སློབ་དཔོན་། དུས་གོ་བ་མཁན་ཆེན་ནོར་གཡང་། གཞན་མཁན་
ཆེན་ཐུབ་བསྟན་སྙན་གྲགས་དང་མཁན་པདྨ་ཆོས་དཔལ་བཅས་བཞུགས་པའི་ཞལ་སྔ་
ནས་ཚངས་པར་སྤྱོད་པ་དགེ་ཚུལ་གྱི་སྡོམ་པ་བཞེས་པ་དང་། ཕྱིས་སུ་སྙིགས་མའི་
དུས་ཀྱི་འདུལ་འཛིན་ཉེ་བ་འཁོར་གཉིས་པར་གྲགས་པ་བཤེས་གཉེན་དམ་པ་མཁན་
ཆེན་དབང་རྗེས་རིན་པོ་ཆེའི་དབུས་དགེ་འདུན་གྲངས་ཚང་བའི་ཞལ་སྔ་ནས་སྨད་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
འདུལ་སྔ་འགྱུར་གྱི་སྡོམ་བརྒྱུད་ལས་བསྙེན་པར་རྫོགས་ཤིང་ཐུབ་བསྟན་ལུང་རྟོགས་
བསྟན་པའི་རྒྱལ་མཚན་དཔལ་བཟང་པོ་ཞེས་མཚན་གསོལ། གཞན་ཡང་མཁན་
ཆེན་ཐུབ་བསྟན་སྙན་གྲགས་ལས་ཐེག་མཆོག་མཛོད་ཀྱི་བཤད་ཁྲིད་དང༌། སྐུ་ཞང་
མུ་ར་པདྨ་ནོར་བུ་ལས་གྲུབ་ཐོབ་པདྨ་རིག་འཛིན་གྱི་རྫོགས་ཆེན་ཉམས་ལེན་སྤར་བཅང་
མ། བར་དོ་དྲུག་ཁྲིད། མཁའ་འགྲོ་སྙིང་ཐིག་གི་སྔོན་འགྲོའི་ཁྲིད་ཡིག་ཐར་
ལམ་བགྲོད་བྱེད་ཤིང་རྟ་བཟང་པོ་བཅས་དང་། བཤེས་གཉེན་ཆེན་པོ་ཡབ་རྗེ་ངག་
དབང་ནོར་བུ་ལས་ཡོན་ཏན་མཛོད་ཀྱི་བཤད་ཁྲིད་དང་། རྙིང་མ་རྒྱུད་འབུམ་གྱི་
ལྗགས་ལུང་། བོད་སྤྲུལ་མདོ་སྔགས་བསྟན་པའི་ཉི་མ་ལས་འཇམ་དཔལ་རྒྱུད་
ལུགས་ཀྱི་དབང་། མཁས་དབང་པདྨ་འོད་གསལ་ལས་འཇིགས་གླིང་པོད་དགུའི་
ལུང་བཅས་གསན་པ་དང་། རྫོང་སར་མཁྱེན་བརྩེ་འཇམ་དབྱངས་ཆོས་ཀྱི་བློ་གྲོས་
ཀྱི་ཞལ་སྔར་རྫོགས་སྤྲུལ་དྲུག་པས་དབུས་སྐུ་འཁོར་ལྷན་རྒྱས་ཟླ་བ་གཉིས་གསུམ་ཅན་
གྱི་ལན་གྲངས་གསུམ་ལ་ཆེད་ཕེབས་ཀྱིས་སྔ་འགྱུར་བཀའ་མ་དང་། ། རིན་ཆེན་
གཏེར་མཛོད་ཆེན་མོ། རྒྱལ་དབང་ལྔ་པའི་དག་སྣང་རྒྱ་ཅན་ཉེར་ལྔ། དཔལ་
དུས་ཀྱི་འཁོར་ལོ་སོགས་བཀའ་གཏེར་རྒྱུད་སྡེ་གསར་རྙིང་གི་སྨིན་དབང་ཕལ་མོ་ཆེ་མ་
ཚང་བ་མེད་པ་གསན་བཞེས་མཛད་དེ་ཐུགས་རྒྱུད་ཀྱི་བུམ་པ་ཡོངས་སུ་ཁེངས།
དགུང་ལོ་བཅུ་གསུམ་གྱི་དུས་སུ་རྫོགས་ཆེན་ཡིད་བཞིན་ནོར་བུའི་དབུས་ལྷན་རྒྱས་
དབུས་ཕེབས་མཛད་དེ་རྒྱལ་དབང་ཐམས་ཅད་མཁྱེན་པ་སོགས་དབུས་གཙང་གི་ལྷ་བླ་
རྟེན་གནས་གང་མང་གནས་གཟིགས་མཇལ་བསྐོར་གྲུབ་སྟེ་ཕྱིར་གདན་སར་ཞབས་
སོར་བཀོད། དགུང་གྲངས་བཅུ་བཞི་ནས་བཅུ་དྲུག་བར་རུ་དམ་ཡང་དབེན་ཚེ་རིང་
ལྗོངས་སུ་མཁན་ཆེན་པདྨ་ཚེ་དབང་གཞུང་ཆེན་བཤད་ཁྲིད་ཀྱི་ཡོངས་འཛིན་མཁན་



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས། །
པོར་ཆེད་བསྐོས་གནང་བའི་སྐུ་དྲུང་དུ་གཏན་བཞུགས་མཛད་ནས། རྫོགས་ཆེན་ཤྲཱི་
སེང་ཆོས་གྲྭའི་ཡིག་ཆ་རྒྱ་གཞུང་ཆེན་མོ་བཅུ་གསུམ་ཆ་ལག་དང་བཅས་པ།
གསང་འགྲེལ་ཕྱོགས་བཅུའི་མུན་སེལ་བཅས་མདོ་སྔགས་ཀྱི་གཞུང་བཤད་ཆ་ཚང་བ་
ཆེད་གཏད་ཀྱིས་གསུང་པ་མ་ཚང་པ་མེད་པ་གསན་ཞིང་། དུས་དེར་ཉིན་རེའི་ཆོས་
ཁྲིད་ཀྱི་རྩ་བའི་བློ་རྒྱུགས་དང་འགྲེལ་བའི་བཤད་རྒྱུགས་ནང་མ་རེ་བཞིན་ཚོགས་གྲལ་
ནས་ཆགས་ཐོགས་མེད་པར་ཕུལ་བས་མཚུངས་ཟླ་བྲལ་བའི་སྐྱེས་ཐོབ་ཀྱི་རྣམ་དཔྱོད་
མངའ་བ་འདི་འདྲ་བ་ཞེས་ཐམས་ཅད་ཡ་མཚན་པ་བྱུང་། དགུང་གྲངས་བཅུ་བདུན་
བཞེས་པ་ས་ཁྱི་ལོའི་སྟོན་ཀར་རྫོགས་ཆེན་དྲུག་པ་འཇིགས་བྲལ་བྱང་ཆུབ་རྡོ་རྗེ་མཆོག་
ནས་མཁན་ཆེན་ཐུབ་བསྟན་སྙན་གྲགས་སྒྲུབ་གནས་དཔྱལ་གྱི་བྲག་དཀར་དུ་བཞུགས་
པའི་ཞལ་སྔར་ཆེད་གཏད་ཀྱིས་ཁྲིད་པར་མཛད་དེ། ་ 1:|:ད་ནས་མི་རིང་བར་རྒྱལ་
བསྟན་སྤྱི་དང་བྱེ་བྲག་ལ་གོད་ཆག་བར་ཆད་འབྱུང་བའི་གསུང་འཕྲོས་དང་ད་ཐེངས་ང་
ལ་ཐུགས་མི་གཏོད་པར་འདི་ལ་ཐུགས་གཏད་ཀྱིས་ཚེ་དབང་ལོ་གྲངས་ཤིག་གནང་
དགོས་ཞེས་སྤྱན་ཆབ་བསིལ་བཞིན་ཞུ་བསྐུལ་མཛད་པ་དེར་ཡོད་འཁོར་སློབ་ཀུན་ཀྱིས་
ཐོས། ་ མཁན་རིན་པོ་ཆེ་མཆོག་ནས་དགུང་གྲངས་ལྟར་ཚེ་སྒྲུབ་བདུད་རྩིའི་བུམ་
བཅུད་གྱི་སྨིན་དབང་ཚར་བཅུ་བདུན་བསྩལ་ཏེ་ཐུགས་སྨོན་ཟབ་རྒྱས་གནང༌། ལོ་
དེའི་ཕྱི་ལོའི་དགུན་ཁར་རྫོགས་ཆེན་རིན་པོ་ཆེ་དང་མཁན་ཆེན་ཡོན་ཏན་མགོན་པོའི་
དབུས་ལྷན་རྒྱས་སྐུ་འཁོར་དང་བཅས་པ་ཆབ་སྲིད་སློབ་སྦྱོང་གི་ཆེད་དུ་སྡེ་དགེར་ཡུན་
རིང་བཞུགས་དགོས་བྱུང་། བར་སྐབས་རྫོགས་ཆེན་རིན་པོ་ཆེ་དང་ཡོངས་འཛིན་
མཁན་ཆེན་རྣམ་གཉིས་སྐྱོན་འདོན་ངོས་ལེན་གྱི་ཕྱིར་དུ་བཙན་གྱིས་རྫོགས་ཆེན་ལ་
ཕེབས་བཀོད་ཞུས། དཔོན་སློབ་ཞལ་གྱེས་སྐབས་གྲུབ་དབང་རིན་པོ་ཆེ་མཆོག་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ནས་རྫོགས་ཆེན་བླ་བྲང་གི་ཉེ་གནས་གཉེར་གཞོན་བསོད་ནམས་རྒྱལ་མཚན་ལ་ཁྱོད་
ཀྱིས་ཕྱིས་སུ་མཆོག་སྤྲུལ་རིན་པོ་ཆེ་འདི་བདག་སྐྱོང་ལེགས་པོ་གྱིས་ཞེས་ཞལ་བསྒོས་
ནན་མོ་མཛད། དེ་དུས་ཁོང་གིས་ཡིད་བཞིན་ནོར་བུ་ཚུར་ཕེབས་རིང་གི་ཉིན་
གྲངས་ཁ་ཤས་ལ་གསུངས་པ་རེད་སྙམ་པ་ལས་ཕྱི་མཐའ་གཟིགས་པའི་ལུང་བསྟན་
ཡིན་པ་ཡིད་ངོར་གཏན་ནས་མ་ཤར་ཞེས་ཟེར། ཕྱིས་སུ་སྐྱབས་རྗེ་རིན་པོ་ཆེ་
མཆོག་བཙོན་གྲོལ་བྱུང་ནས་ཚུར་རྫོགས་ཆེན་དུ་བཏང་སྐབས་བླ་བྲང་བན་རྒན་བསོད་
རྒྱལ་གྱིས་གྲུབ་དབང་མཆོག་གི་བཀའ་ལུང་ལྟར་བདག་སྐྱོང་བྱས་ཤིང་རྣམ་གཉིས་
ཁྱིམ་ཚང་གཅིག་པའི་ཚུལ་དུ་ལྷན་བཞུགས་མཛད། སྐབས་དེར་རིག་གསར་
སོགས་དུས་ངན་གྱི་རྒུད་པ་སྟོབས་སུ་བདོ་བའི་ལོ་ངོ་བཅུ་ཕྲག་གཉིས་ཙམ་རིང་ཕྱི་ནང་
གསང་གསུམ་ནས་གཙོས་པའི་སྐུ་ཚེགས་འོ་བརྒྱལ་དང་རྐྱེན་ངན་སྣ་ཚོགས་ཆར་ལྟར་
འཁྲུགས་ཀྱང༌། དམ་པའི་རང་གཤིས་བཙོ་མའི་གསེར་ལྟར་གཅིག་ཏུ་འགྱུར་བ་
མེད་པས་སོ་བྱང་སྔགས་གསུམ་གྱི་དམ་སྡོམ་གྱི་ཆ་ཕྲ་མོ་ཙམ་ཡང་ཉམས་པ་མེད་པར་
ཡོན་ཏན་མཐའ་དག་གི་གཞི་རྟེན་དུ་བརྟན་ཞིང་། སྤྱི་དང་བྱེ་བྲག་གི་རྒྱལ་བསྟན་
རིན་པོ་ཆེ་སླར་གསོ་ཡོང་བར་ཉིན་མཚན་དུས་དྲུག་ཏུ་ཐུགས་སྨོན་མཛད་ཅིང་སྐུ་གསུང་
ཐུགས་རྟེན་གྱི་རིགས་ཆག་དུམ་ཙམ་ཞིག་ཕྱག་ཏུ་འབྱོར་བ་ཚུན་ཆད་སྐུ་སྲོག་དང་
བསྡོས་ཏེ་སྦས་ཉར་མཛད། སྐུ་ཚེགས་ཆེ་བའི་ཨར་ལས་ཀྱི་ངལ་གསོའི་དུས་ཚོད་
ཀྱང་ཆུད་ཟོས་སུ་མི་གཏང་བར་ཡི་དམ་ལྷའི་བསྙེན་སྒྲུབ་དང་། བསྐྱེད་རྫོགས་
རྫོགས་ཆེན་གྱི་རྣལ་འབྱོར་ལ་ཉམས་བཞེས་གནང་སྟེ་རྐྱེན་ངན་ལམ་དུ་ཁྱེར་ཞིང་
ཐུགས་རྒྱུད་རྟོགས་པའི་བོགས་འདོན་མཛད། དགུང་ལོ་སུམ་ཅུ་ནས་ཡང་དར་
རྒྱལ་བསྟན་གྱི་ཉི་མ་བསིལ་ལྡན་བྷོ་ཊའི་ལྗོངས་སུ་སླར་ཡང་འཆར་བར་ཕྱོགས་ཚེ་སྔ་



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས། །
འགྱུར་བསྟན་པའི་ཆུ་འགོ་གདན་ས་ཆེན་མོ་འདི་ཉིད་དུ་བསྟན་རྩ་དགེ་འདུན་འདུ་བའི་
སྒོ་གསར་དུ་ཕྱེ་བའི་དབུ་བཙུགས། ། དགུང་ལོ་སོ་དྲུག་པ་ས་རྟ་ལོར་དབུས་གཙང་
གི་རྟེན་གནས་ཕལ་མོ་ཆེ་ལ་ཞབས་ཐང་གིས་ཕེབས་ཏེ་ཤིན་ཏུ་རྩ་ཆེའི་སྐུ་གསུང་ཐུགས་
རྟེན་མང་པོ་སྤྱན་དྲངས། སྤྱི་ལོ་༡༩༨༡ལོར་མཆོག་སྤྲུལ་གཟན་དཀར་རིན་པོ་ཆེ་
ཐུབ་བསྟན་ཉི་མ་སོགས་ཀྱིས་སི་ཁྲོན་ཞིང་ཆེན་བོད་ཡིག་སློབ་གྲྭ་ཆེན་མོ་རྫོགས་ཆེན་ཤྲཱི་
སེང་དུ་ཐོག་མར་དབུ་འཛུགས་པའི་སྣེ་ཁྲིད་དང་ཕྱག་རོགས་བདག་རྐྱེན་མཛད་ནས།
གྲུབ་དབང་རྫོགས་ཆེན་པའི་སློབ་བརྒྱུད་གཙོ་བོར་གྱུར་པའི་རིས་མེད་མཁས་དབང་
ཆེན་མོ་སྐུ་ན་ཤིན་ཏུ་བགྲེས་པ་དག་གནས་འདིར་སྤྱན་དྲངས་ནས་འཆི་ཁའི་མར་མེ་
ལྟར་གྱུར་པའི་བོད་ཀྱི་བཅུ་ཕྲག་རིག་གནས་ལ་ཚེ་སྲོག་གི་སྣམ་ཐིགས་གསར་དུ་
བསྣན། དུས་མཚུངས་ཕོ་བྲང་ཁམས་གསུམ་ཟིལ་གནོན་སླར་གསོ་མཛད་པའི་
དབུ་བཙུགས་ཏེ་ཐོག་བརྩེགས་འོག་མ་ལོ་དེ་རང་དུ་ལེགས་པར་གྲུབ་པར་མཛད།
དགུང་ལོ་སོ་དགུ་བཞེས་པ་སྤྱི་ལོ་༡༩༨༢ལོར་རྫོགས་ཆེན་བསྟན་པ་སྤྱི་དོན་དུ་རྒྱ་གར་
ལ་ཕེབས་པའི་ལམ་བར་ནས་རླངས་འཁོར་གདོང་ཐུག་གིས་སྐུ་སྲོག་མ་ཤོར་ཙམ་གྱི་
བརྡབ་རྨས་དྲག་པོ་བྱུང་བས་སྨན་ཁང་དུ་ལོ་ངོ་གཅིག་ཙམ་ལ་བཞུགས་དགོས་བྱུང་།
རྗེ་ཉིད་ཀྱི་ཞལ་ནས། ང་རང་འཆི་ལ་ཐུག་པའི་བར་ཆད་བྱུང་བ་ཐམས་ཅད་ལས་
ཐར་ཏེ་རྫོགས་ཆེན་བླ་བྲང་སྟོན་འཁོར་ཐམས་ཅད་ཀྱི་ནང་ནས་ཤུལ་ལུས་མི་སྣ་གཅིག་
པུར་གྱུར་པ་དང༌། གྲུབ་དབང་རྫོགས་ཆེན་པའི་བསྟན་སྲིད་ཆེས་ཉག་ཕྲ་བའི་དུས་
ཀྱི་ཡང་མཐའ་འདིར་བཤད་སྒྲུབ་ལས་གསུམ་གྱི་སྲོག་རྩ་མཐུད་པའི་ཞབས་ཞུ་མི་
དམན་ཙམ་བྱུང་བ་ནི་རྫོགས་ཆེན་ཡིད་བཞིན་ནོར་བུ་འཇིགས་བྲལ་བྱང་ཆུབ་རྡོ་རྗེའི་
ཐུགས་བསྐྱེད་སྨོན་ལམ་གྱི་བདེན་མཐུ་དུས་སུ་སྨིན་པ་དང་། མཁན་རིན་པོ་ཆེ་ཐུབ་



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བསྟན་སྙན་གྲགས་མཆོག་ནས་ཐུགས་གཏད་ཟབ་མོས་ཚེ་དབང་ལོ་གྲངས་བསྩལ་
བའི་བྱིན་རླབས་ཀྱི་མཐུས་ཡིན་པར་ངེས་ཞེས་གསུང་འཕྲོས་ཡང་ཡང་གནང་། དེ་
ནས་སླར་ཡང་ཉམས་པ་མེད་པའི་ཐུགས་སྟོབས་བསྐྱེད་དེ་ཕྱག་འཁར་གཉིས་ལ་བརྟེན་
བཞིན་རྒྱ་གར་དུ་ཕེབས་ཤིང་འབྲེལ་ཡོད་བསྟན་དོན་གྱི་ཕྱག་ལས་གནང་བཞིན་
འཕགས་བལ་གྱི་གནས་ཆེན་ཁག་ལ་གཟིགས་བསྐོར་དང་འབྲེལ། གོང་ས་ཡིད་
བཞིན་ནོར་བུ་མཆོག་དང་ཐུགས་ནང་བརྩེ་བའི་ཞལ་མཇལ་ཐུགས་བཞེད་བཞིན་གྲུབ་
སྟེ་ཕྱིར་གདན་སར་ཞབས་པད་བཀོད། དེ་ནས་རྩ་ཆེའི་རྟེན་གསུམ་བསྡུ་རུབ་ཕྱག་
ལས་ཀྱི་དབུ་བཙུགས་ཏེ་རྗེ་ཉིད་ཀྱིས་སྐུ་ངལ་སྣ་ཚོགས་བརྒྱུད་དེ་ཉར་སྡུད་གནང་བའི་
དབུ་ཞྭ་པདྨ་མཐོང་གྲོལ་དང་། སྣམ་སྦྱར་རྡོ་རྗེའི་གསང་ལམ་ཞེས་གྲགས་པའི་གུ་
རུའི་ན་བཟའ་གཏེར་མ། ཐུབ་སྐུ་གཡུ་ཐོད་མ་ཆུང་བ། ཕག་མོ་རྒྱབ་ལུང་མ།
དུས་འཁོར་ཧེ་བཛྲ། ཀློང་ཆེན་ང་འདྲ་མ། རོལ་མོ་པེ་ཧར་དགྱེས་གླུ། སྦུབ་
ཆེན་གཟི་སྨུག སིལ་སྙན་ཀུན་བཟང་མཆོད་དབྱངས་སོགས་ནང་རྟེན་གལ་ཆེན་
བཅུ་ཕྲག་འགའ་དང༌། མཆོད་རྫས་འགང་ཆེན་རིགས་རྫོགས་ཆེན་བླ་བྲང་གི་རྟེན་
སྒམ་དུ་ཕུལ་བ་དང༌། གཞན་ཡང་ཉང་གཏེར་མགོན་པོ་ཕྱག་བཞི། མཆོག་
གླིང་གཏེར་བྱོན་སྐུ་ཚབ་སྲིན་ད་མ་སོགས་འཚོལ་སྡུད་ཀྱི་བདག་རྐྱེན་མཛད། དེ་
བཞིན་ལྷ་སར་ལྷ་ཁང་ཆེན་མོ་དང་། ཕོ་བྲང་ཁམས་གསུམ་ཟིལ་གནོན་གསར་
བཞེངས་ཀྱི་ཐུགས་བཀོད་གཙོ་འགན་བཞེས་ཏེ་སྐུ་དངོས་ཨར་ལས་ཀྱི་ལས་དཔོན་དུ་
ཉིན་ལྟར་ཕེབས་པའི་སྐུ་ཚོགས་རྒྱ་ཆེར་གནང་བ་དང་། མི་ལོ་ཉེར་ལྔའི་རིང་སྐུ་
སྲོག་དང་བསྡོས་ཏེ་སྦས་ཉར་མཛད་པའི་གྲུབ་དབང་འཇིགས་བྲལ་བྱང་ཆུབ་རྡོ་རྗེའི་སྐུ་
གདུང་རིན་པོ་ཆེ་སྙིང་པོར་བྱས་ཏེ། གསེར་གཡུ་གཟི་བྱུར་སོགས་རིན་པོ་ཆེའི་ཕྲ་



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
རྒྱན་སྣ་ཚོགས་ཀྱིས་མཛེས་པར་སྤྲས་པའི་གསེར་སྡོང་མཐོང་གྲོལ་ཆེན་མོ་མར་མེ་
རྒྱུན་འཛུགས་དང་བཅས་པ་བཞེངས་ནས་ཕྱག་རྫས་སྤང་དག་ལན་གཅིག་མཛད།
འདི་སྐོར་ལོ་ལྟར་དགུན་དུས་རྣམས་སུ་ཐུགས་དམ་བཅད་རྒྱ་ཁོ་ན་ལ་བཞུགས།
སྤྱི་ལོ་༡༩༨༥ པ་ཤིང་གླང་ལོར་ཁམས་མི་ཉག་ཕྱོགས་ཀྱི་དགོན་ལག་ཁག་ལ་ཕེབས་
ནས་དབང་ཆོས་ཀྱི་འགྲོ་དོན་རྒྱ་ཆེར་སྤེལ། གྲུབ་དབང་རྫོགས་ཆེན་པའི་གདན་ས་
གསུམ་པར་གྲགས་པ་མི་ཉག་རྡོ་ར་དཀར་མོར་སྒྲོལ་དཀར་ཡིད་བཞིན་འཁོར་ལོའི་
བསྙེན་སྒྲུབ་ལ་ཟླ་བ་གསུམ་ལྷག་བཞུགས་ཤིང༌། སྟག་ལོའི་གནམ་ལོ་གསར་
ཚེས་ཀྱི་ཚེས་གསུམ་ཉིན་སྐུ་མཚམས་གྲོལ་བ་དང་དེ་གའི་སློབ་ཆུང་གསར་འཛུགས་ཀྱི་
བྱིས་པ་བརྒྱ་ཕྲག་ལྷག་ལ་འཇམ་དབྱངས་བསྟོད་པའི་བཀླག་ལུང་གནང་ཞིང་།
གཙུག་ཕུད་བྲེག་ནས་མགུལ་དར་སྒྲོན་སྐབས་དབྱར་རྔའི་སྒྲ་དབྱངས་ཐོག་མར་ལྡིར་
བའི་ལེགས་ལམ་བཀྲ་ཤིས་ངོ་མཚར་གྱི་མཚན་མ་བཟང་པོ་མངོན་དུ་གྱུར་ཏེ་འབྱུང་
འགྱུར་རྟེན་འབྲེལ་གྱི་སྒོ་མོ་གསར་དུ་ཕྱེས། དེ་ནས་སྤྱི་ལོ་༡༩༨༨པ་བོད་རབ་བྱུང་
བཅུ་བདུན་པའི་ས་འབྲུག་ལོར། ཇི་སྐད་དུ། གཡོན་རུ་གཏེར་ཆེན་པདྨ་རྣམ་
གྲོལ་གླིང་པའི་ལུང་བྱང་ལས། ཆོས་སྡེ་ཤྲཱི་སེང་ཧ་ཡི༔ མི་འཇིགས་སེང་གེའི་
ཁྲི་མཆོག་སྟེང༔ པདྨའི་ཐུགས་སྤྲུལ་པདྨའི་མཚན༔ པད་གཞོན་མང་པོ་འདབ་
སྟོང་འཛུམ༔ རྒྱལ་བསྟན་སྤྱི་དང་བྱེ་བྲག་གི༔ དགེ་ལེགས་ཡོན་ཏན་ཉིན་མོར་
བྱེད་ཅེས་སླུ་མེད་རྡོ་རྗེའི་ལུང་བྱང་གི་བསྟན་དོན་དུས་སུ་སྨིན་ཏེ། གསང་
ཆེན་སྔ་འགྱུར་རྙིང་མའི་བཤད་སྒྲུབ་བསྟན་པའི་ཆུ་འགོ་ཤྲཱི་སེང་ཆོས་གྲྭ་ཆེན་མོ་སླར་
གསོ་རྒྱ་བསྐྱེད་ཀྱི་དབུ་བཙུགས་ཤིང་གངས་ལྗོངས་མཁས་པའི་འབྱུང་གནས་རུ་དམ་
རྫོགས་ཆེན་དཔལ་སེང་གེ་རིའི་ལྔ་རིག་ཆོས་གྲྭ་ཆེན་མོ་ཞེས་པར་མཚན་བསྒྱུར།



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྔར་སྐུ་ལུས་བརྡབ་རྨས་བྱུང་བའི་ཁྲག་སྟོང་གུན་བསབ་ཏུ་ཕུལ་བའི་ཕྱག་དངུལ་ཉུང་
དུས་ཐོག་མའི་ས་བོན་བྱས་ཏེ་ཐུགས་སྟོབས་དཀའ་སྤྱད་དྲག་པོས་ཡུན་རིང་འབད་
འབུངས་གནང་བ་བརྒྱུད། གནའ་དུས་དགེ་འདུན་ཞལ་གྲངས་ལྔ་བཅུ་བཞུགས་
སའི་གླིང་ཁང་རྒྱ་བསྐྱེད་བཏང་ནས་དགེ་སློབ་ལྔ་བརྒྱ་ལྷག་བཞུགས་ཆོག་པའི་གླིང་
དབྱིབས་གྲུ་བཞི་ཉིས་ཐོག་ཅན། དཀྱིལ་དབུས་སུ་གཙུག་ལག་ཁང་ཆེན་མོ་དགེ་
འདུན་སྟོང་ཕྲག་ཤོང་པ་གསར་བཞེངས་མཛད་ཅིང་སྐབས་དེའི་ཨར་ལས་ལ་རྗེ་ཉིད་སྐུ་
དངོས་ཞུགས་ནས་ཕྱག་ལས་གནང་བ་དང་། དུས་མཚུངས་སྔར་བྱོན་དམ་པ་གོང་
མ་རྣམས་ཀྱི་སློབ་རྒྱུད་མཁས་པའི་དབང་པོ་འཚོ་ཞིང་གཞེས་པ་ཐམས་ཅད་སྐུ་ངལ་སྣ་
ཚོགས་ཁྱད་དུ་བསད་དེ་སྤྱན་དྲངས་ནས། ཐུབ་བསྟན་སྙིང་པོའི་རིང་ལུགས་
འདུལ་བ་གཞི་གསུམ་གྱི་ཕྱག་བཞེས་དང་སྡོམ་རྒྱུན་གསར་སྤེལ་གནང་བ་སོགས་
བསྟན་རྩ་འདུལ་བའི་བསྟན་པ་རྨང་ནས་གསོས། མདོ་སྔགས་རིག་གནས་དང་
བཅས་པར་ཐོས་བསམ་འཆད་ཉན་གྱི་མེ་ཆེན་སླར་ཡང་སྦྱར་བས་མི་ལོ་སུམ་ཅུའི་རིང་
མུན་ནག་ལུང་སྟོང་དུ་ལུས་པའི་དཔལ་གྱི་སེང་གེ་རིའི་ཁོར་ཡུག་བཤད་དང་སྒྲུབ་པའི་
ཆོས་ཀྱི་འོད་སྣང་གིས་ཡོངས་སུ་ཁྱབ། དེ་ནས་ད་ལྟའི་བར་ཆོལ་གསུམ་བོད་ཀྱི་
ཡུལ་ནས་ཕེབས་པའི་སྡེ་སྣོད་འཛིན་པ་ཉིས་སྟོང་ལྷག་སྐྱེད་བསྲིང་བྱུང་བས་གྲུབ་དབང་
རྫོགས་ཆེན་པའི་བུ་དགོན་རྣམས་ཀྱིས་གཙོས་འཛམ་གླིང་ཡངས་པའི་ས་ཕྱོགས་མང་
པོར་བོད་ཀྱི་ཆོས་དང་རིག་གཞུང་དར་སྤེལ་གྱི་ས་བོན་བསྐྲུན། མ་འོངས་བསྟན་
རྒྱུན་འཛིན་པའི་སྐྱེས་བུར་དགོངས་ཏེ་མངོན་རྟོགས་བསླབ་པ་རིན་པོ་ཆེ་རྣམ་པ་གསུམ་
དང་
། ལུང་སྡེ་སྣོད་རིན་པོ་ཆེ་གསུམ་གྱིས་མངོན་པར་ཕྱུག་པའི་དོན་གྱི་བསྟན་
འཛིན་འགྲན་ཟླ་དང་བྲལ་བ་དུ་མ་དམ་པའི་སྐྱེ་སྲིད་དུ་ངོས་འཛིན་མངའ་གསོལ་མཛད།



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས། །
སྤྱིར་འོས་སྤྲུལ་གསར་པ་དག་དགུང་ལོ་ཉེར་ལྔ་མ་སོན་བར་བརྟགས་ཤིང་དཔྱད་དེ་
ཉེར་ལྔ་སོན་རྗེས་དམ་པའི་མངོན་རྟགས་མཁས་བཙུན་བཟང་གསུམ་གྱི་ཡོན་ཏན་ལྡན་
ན་གཞི་ནས་ཁྲི་འདོན་བྱ་རྒྱུའི་བཀའ་རྒྱས་བཏབ། རྗེ་ཉིད་དགུན་ཀའི་དུས་ཚོད་ཕལ་
མོ་ཆེར་ཤྲཱི་སེང་ཆོས་གྲྭའི་གཟིམས་སྤྱིལ་དུ་བཅད་རྒྱ་དམ་མཚམས་ལ་བཞུགས་ཤིང༌།
དུས་རྒྱུན་སྔ་དྲོའི་རིང་གསུང་ཐུན་བསྡམས་ཏེ་བསྐྱེད་རྫོགས་བསྙེན་སྒྲུབ་མཐར་ཆགས་
སུ་གནང་བ་དང་། སྐབས་དང་སྐབས་སུ་ཕྱོགས་ནས་ཕེབས་པའི་བསྟན་འཛིན་
སྐྱེས་བུ་བླ་སྤྲུལ་དགེ་འདུན་པ་ཞལ་གྲངས་ཤིན་ཏུ་མང་པོ་ལ་འདུས་པ་མདོ་དབང་དང་།
སྒྲུབ་ཐབས་འདོད་འཇོའི་བུམ་བཟང་། སྒྱུ་འཕྲུལ་ཞི་ཁྲོ། སྙིང་ཐིག་ཡ་བཞི།
སྙིང་ཐིག་དུམ་གཉིས་སོགས་ཀྱི་སྨིན་ཁྲིད་ཚར་གྲངས་དུ་མ་གསུངས། གཞན་
ཡང་སོ་སོའི་ངོ་སྐལ་ལྟར་དགོས་རིགས་ཀྱི་དབང་ཁྲིད་གདམས་ངག་ཕྲན་ཚེགས་
ཐུགས་ཁོམ་ནམ་ཡོད་ལ་བསྩལ། གྲུབ་དབང་རྫོགས་ཆེན་པའི་དགོན་ལག་ལྷ་སྡེ་
ཡོད་པའི་ས་ཕྱོགས་མཚོ་སྔོན་པོའི་གཡས་གཡོན། མགོ་ལོག་སྟོད་སྨད།
དགེ་རྒྱལ། འདམ་བླ་ཚང་། རྫ་ཆུ་ཁ་སྟོད་སྨད། རྫ་ཁོག གཡུ་མཁར།
མདོ་ཆེན། མི་ཉག་སྟོད་སྨད། ལི་ཐང་། འབའ་ཐང་སོགས་མདོ་དབུས་
ཁམས་ཀྱི་དགོན་ལག་ཉིས་བརྒྱ་ལྷག་དང་། དབུས་ཀྱི་སྔ་འགྱུར་རྙིང་མའི་གདན་
ས་ཆེན་མོ་རྡོར་སྨིན་དཔལ་གསུམ་དང་། ཚེ་རིང་ལྗོངས། དཔལ་གྱི་བསམ་
ཡས། འབྲི་གུང་། གཙང་དང་བྱང་གི་དགོན་སྡེ་སོགས་ཆོལ་གསུམ་བོད་ཀྱི་
ཆོས་སྡེ་ཡུལ་གྲུ་མང་པོར་ཞབས་ཀྱིས་བཅགས་ནས་སྔ་འགྱུར་བཀའ་གཏེར་གྱི་སྨིན་
དབང་ཚར་གྲངས་མང་པོ་བསྩལ་བ་དང་། བཤད་སྒྲུབ་ཀྱི་སྡེ་གསར་དུ་འཛུགས་
པའི་མཁན་པོ་དང་དངོས་འབྱོར་གྱི་བདག་རྐྱེན་གནང་ཞིང་བསྟན་རྩ་འདུལ་བ་གཞི་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གསུམ་གྱི་ཕྱག་བཞེས་དང་སྡོམ་རྒྱུན་སྤེལ། ད་སྔོན་རྗེ་ཉིད་ཀྱི་ཞལ་སྔ་ནས་རབ་ཏུ་
བྱུང་བ་དང་བསྙེན་པར་རྫོགས་པ་སྡོམ་ཆིག་སྟོང་ལ་ཉེ་བ་བྱུང་བ་བཅས་བསྟན་པ་ཡང་
དར་གྱི་དུས་འདིར་རང་ལུགས་དྲི་མ་མེད་པའི་བསྟན་པ་རིན་པོ་ཆེ་ཕྱོགས་མཐར་སྤེལ་
བ་ལ་བཀའ་དྲིན་དང་ཕྲིན་ལས་འགྲན་ཟླ་བྲལ། དགུང་གྲངས་ང་དྲུག་བཞེས་པ་སྤྱི་
ལོ་༡༩༩༨ལོ་ནས་རྫོགས་ཆེན་མཁན་སྤྲུལ་གྲྭ་ཚང་བཅས་པས་རེ་མོས་ཤུག་དྲག་དང་།
སྐྱ་སེར་ལྷག་བསམ་ཅན་འདས་བཞུགས་མང་པོའི་ཐུགས་རེ་དང་། འཇིགས་བྲལ་
བྱང་ཆུབ་རྡོ་རྗེའི་ཞལ་ཆེམས་ལ་དགོངས་ཏེ་ལོ་བཞིའི་རིང་བསྟན་སྲིད་སྤྱི་ཁྱབ་བཀོད་
འདོམས་པའི་ཐུགས་འགན་ཡང་དུ་བཞེས་རྒྱུའི་ཞལ་བཞེས་གནང་ནས། རུ་དམ་
གདན་ས་ཨ་མར་བསྟན་འཛིན་གཙོ་བོ་ཆེ་ལྔ་གསར་དུ་བསྐོས་ཏེ་གཙུག་ལག་ཁང་ཆེན་
མོས་གཙོས་ལྷ་ཁང་ཆེན་མོ་ལྔ་ནང་བཞུགས་རྟེན་རྫས་གྲྭ་ཚང་དང་བཅས་པ་གཞི་རྒྱ་ཆེ་
བའི་བཞེངས་བསྐྲུན་དང༌། སྔར་ཡོད་བཀའ་གཏེར་གསར་རྙིང་གི་སྒྲུབ་འཕྲིན་གར་
འཆམ་དབྱངས་རོལ་ཐམས་ཅད་རང་ལུགས་འཁྲུལ་མེད་དུ་སོར་ཆུད་དགོས་པའི་
ཐུགས་བཀོད་གནང་ཞིང་། སྐྱབས་རྗེ་མཆོག་སྐུ་སྒེར་གྱིས་མཁན་ཆེན་པདྨ་བཛྲའི་
གདན་ས་རྫོགས་ཆེན་ཡང་དབེན་པདྨའི་ཐང་དུ་ལུང་རྟོགས་པདྨའི་དགའ་ཚལ་དུ་
གྲགས་པའི་ཆོས་སྡེ་ཆེན་མོ་གསར་དུ་ཕྱག་བཏབ་མཛད་ནས། ངོ་མཚར་གངས་
རྒྱན་གསེར་གྱི་པདྨའི་ལྷ་ཁང་རྟེན་དང་བརྟེན་པ་རིན་ཆེན་དང་པོའི་རྒྱ་ཕིབས་གྱིས་
མངོན་པར་མཛེས་པ་བཅས་ལེགས་པར་གྲུབ་ཟིན་ཏེ། རབ་བྱུང་བཅུ་བདུན་པའི་ཆུ་
མོ་ལུག་གི་ལོ་འདི་ནས་བཟུང་འོད་གསལ་རྫོགས་པ་ཆེན་པོ་མན་ངག་གསང་བ་སྙིང་
ཐིག་གི་སྨིན་ཁྲིད་རྒྱུད་བཤད་ཆོས་ཀྱི་འཁོར་ལོས་སྐལ་ལྡན་གདུལ་བྱ་མང་པོ་རྗེས་སུ་
བཟུང་བཞིན་པ་བཅས། མདོར་ན་བདག་ཉིད་ཆེན་པོ་འདིའི་ལྗགས་དབུགས་ཀྱི་རྒྱུ་



སྐྱབས་རྗེ་པདྨ་སྐལ་བཟང་རིན་པོ་ཆེའི་རྣམ་ཐར་མདོར་བསྡུས།
བ་ཚུན་རིས་སུ་མ་ཆད་པའི་རྒྱལ་བའི་བསྟན་པ་རིན་པོ་ཆེ་སྤྱི་དང་། ཁྱད་པར་སྔ་
འགྱུར་རྒྱལ་བ་རྫོགས་ཆེན་པའི་བཤད་སྒྲུབ་ལས་གསུམ་གྱི་བསྟན་པ་ལ་སྨན་པའི་
ཐུགས་བསྐྱེད་ཟབ་མོ་གནང་བཞིན་འཚོ་ཞིང་གཞེས་པ་ནས། ཇི་སྲིད་བསྐལ་པ་རྒྱ་
མཚོར་ཞབས་པད་རྡོ་རྗེའི་ཆོས་བདུན་གྱི་ངོ་བོར་བརྟན་ཅིང་བསྟན་འགྲོའི་བཞེད་དོན་
མཐའ་དག་གེགས་མེད་ཡིད་བཞིན་དུ་འགྲུབ་པའི་སྨོན་འདུན་ཡང་ཡང་ཞུ་བ་ལགས་
གྲུབ་དབང་བདུན་པ་བསྟན་འཛིན་ལུང་རྟོགས་ཉི་མའི་ཞལ་སྔ་ནས་མཛད་པའི་
སྔ་འགྱུར་རྫོགས་ཆེན་ཆོས་འབྱུང་ཆེན་མོ་ལས་ཚན་བཤུས་བྱས།།



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གླེང་གཞི།
༄༅། །བཀའ་དྲིན་མཚུངས་ཟླ་མ་མཆིས་པ་རྩ་བའི་བླ་མ་མཆོག་ལ་སྒོ་གསུམ་
གུས་པ་ཆེན་པོས་ཕྱག་འཚལ་ཞིང་བདག་གཞན་རྣམས་ཀྱི་རྒྱུད་བྱིན་གྱིས་བརླབ་པར་
མཛད་དུ་གསོལ།།
གཞི་དབྱིངས་སྤྲོས་བྲལ་ཆོས་དབྱིངས་ཆེན་པོ་ལས།།
མ་འགགས་ལྷུན་གྲུབ་མཚན་དཔེ་རྫོགས་པའི་གར།།
སྣ་ཚོགས་གདུལ་བྱའི་སྣང་ངོར་ཡོངས་ཁྱབ་པའི།།
རྩ་གསུམ་ཞི་ཁྲོའི་ལྷ་ལ་གུས་པས་འདུད།།
རབ་འབྱམས་རྒྱལ་བའི་མཁྱེན་བརྩེ་ནུས་པའི་དཔལ།།
གཅིག་བསྡུས་གངས་ལྗོངས་འགྲོ་བའི་སྐྱབས་གཅིག་པུ།།
མཚོ་འཁྲུངས་བླ་མ་པདྨ་འབྱུང་གནས་ལ།།
མི་ཕྱེད་དད་པས་འདུད་དོ་རྟག་ཏུ་སྐྱོངས།།
ཆེར་སྙིགས་དུས་ཀྱི་ཐ་མའི་ཡང་ཐལ།།
རྨད་བྱུང་རྒྱལ་བསྟན་སྤེལ་བའི་ཕྲིན་ལས་ཀྱིས།།
ལྔ་བདོའི་འགྲོ་བ་རྟག་ཏུ་སྐྱོང་མཛད་པའི།།
དཔལ་མགོན་བླ་མ་སྤྱི་བོའི་རྒྱན་དུ་མཆོད།།
གང་གི་ཐུགས་གསང་སྙིང་རྗེའི་རྩལ་སྣང་ལས།།



གླེང་གཞི།
བྱུང་བའི་ལེགས་གསུང་རིམ་གཉིས་གསལ་བྱེད་མཆོག།
ཇི་བཞིན་ཡི་གེའི་གཟུགས་སུ་དགོད་པ་ལ།། ་
རྩ་གསུམ་ལྷ་དང་སྲུང་མས་མཐུན་འགྱུར་མཛོད།།
དེ་ཡང་རུ་དམ་གནས་ཀྱི་ཡང་དབེན་ཨོ་རྒྱན་པདྨས་ཞབས་ཀྱིས་བཅགས་ཤིང་བྱིན་
གྱིས་བརླབས་པའི་གནས་མཆོག་རྫོགས་ཆེན་པདྨ་ཐང་ངོ་མཚར་སྟོང་ལྡན་གངས་རྒྱན་
གསེར་གྱི་པདྨའི་གཙུག་ལག་ཁང་ག་ལ་བ་དེར། ཡང་གསང་བསྟན་པའི་སྒྲོན་མེ་
སྙིང་པོའི་དོན་གྱི་བསྟན་འཛིན་མཚན་བརྗོད་པར་དཀའ་ན་ཡང་དོན་གྱི་སླད་དུ་མཚན་
ནས་སྨོས་ན་༧ཆོས་རྗེ་བླ་མ་པདྨ་སྐལ་བཟང་རིན་པོ་ཆེ་མཆོག་གིས་ཆོས་ཀྱི་འཁོར་ལོ་
རྒྱུན་མ་ཆད་པར་རྟག་ཏུ་སྐོར་བར་མཛད་པ་ལས། ལྕགས་ཕོ་སྟག་གི་ལོའི་རྩི་ཤིང་
མེ་ཏོག་གི་འཛུམ་ཞལ་གསར་དུ་ངོམ་ཞིང་སྙན་འགྱུར་དཔྱིད་ཀྱི་རྒྱལ་མོས་གླུ་སྒྲ་སྒྲོག་
བཞིན་པའི་དུས་བཟང་གི་སྐབས་ཤིག་ཏུ། བླ་སྤྲུལ་མཁན་གསུམ་གྱིས་གཙོར་
མཛད་པའི་སྐལ་ལྡན་རྡོ་རྗེའི་མཆེད་ལྕམ་ལྷན་ཅིག་ཏུ་འཛོམས་པ་ལ། ཟབ་ཆོས་ཞི་
ཁྲོ་དགོངས་པ་རང་གྲོལ་གྱི་ལས་བྱང་ཚོར་བ་རང་གྲོལ་གྱི་སྙིང་པོ་ཟབ་ཁྲིད་གནང་བ་
ནི་འདི་ལྟར་ཏེ།



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཉིན་དང་པོའི་ཆོས་ཁྲིད། །
༡ སྔོན་དུ་འགྲོ་བའི་ཆོས་བཤད་པ།
དུས་གསུམ་སངས་རྒྱས་ཐམས་ཅད་ཀྱི་ངོ་བོ་རིགས་དང་དཀྱིལ་འཁོར་རྒྱ་མཚོའི་
ཁྱབ་བདག་བཀའ་དྲིན་མཚུངས་ཟླ་མ་མཆིས་པ་དཔལ་མགོན་བླ་མ་དམ་པའི་ཞབས་
ཀྱི་རྡུལ་དྲི་མ་མེད་པ་ལ་མགོ་བོས་རབ་ཏུ་བཏུད་དེ་སྒོ་གསུམ་གུས་པ་ཆེན་པོས་ཕྱག་
འཚལ་ཞིང་སྐྱབས་སུ་མཆིའོ་བྱིན་གྱིས་བརླབ་པར་མཛད་དུ་གསོལ། ཐབས་
མཁས་ཐུགས་རྗེས་ཤཱཀྱའི་རིགས་སུ་འཁྲུངས། །གཞན་གྱིས་མི་ཐུབ་བདུད་ཀྱི་
དཔུང་འཇོམས་པ། །གསེར་གྱི་ལྷུན་པོ་ལྟ་བུ་བརྗིད་པའི་སྐུ། །ཤཱཀྱའི་རྒྱལ་པོ་
དེ་ལ་མགོས་ཕྱག་འཚལ། །དྲི་མེད་མཚོ་གླིང་པདྨའི་སྡོང་པོའི་རྩེར། །རྒྱལ་
བའི་རྣམ་སྤྲུལ་རང་བྱུང་ལྷུན་གྱིས་གྲུབ། །མཚན་རྫོགས་དཔེ་བྱད་ཡོན་ཏན་ཚོགས་
འབར་བ། །པདྨ་འབྱུང་གནས་བདག་བློའི་པད་མཚོར་སྐྱོངས། །ཀུན་ཏུ་བཟང་
པོའི་ཐུགས་ཀྱི་འོད་ཟེར་ལས། །ཡེ་ཤེས་སྤྱན་ལྡན་ཀླུ་ཡི་རྒྱལ་མཚན་
ཞེས། །སྨོན་ལམ་ལེགས་གྲུབ་མཆོག་གི་ཟབ་གཏེར་བདག །གཏེར་ཆེན་ཀརྨ་
གླིང་པར་གསོལ་བ་འདེབས། །དྷཱི༔ སྔོན་ཚེ་དེ་བཞིན་གཤེགས་པ་གཙུག་
གཏོར་ཅན། །འཕགས་པའི་ཡུལ་དུ་གྲུབ་ཆེན་ཀུ་ཀུ་རི། །ཁ་བ་ཅན་དུ་དཔལ་
ལྡན་ཐང་པ་ཞེས། །པདྨ་རིག་འཛིན་ཞབས་ལ་གསོལ་བ་འདེབས། །བརྒྱུད་
གསུམ་བྱིན་ཐོབ་དགོངས་པའི་རྩལ་ཆེན་རྫོགས། །སྣང་བཞི་མཐར་ཕྱིན་ཆོས་སྐུའི་
རྒྱལ་སྲིད་བརྙེས། །གདོད་མའི་མགོན་པོ་མི་ཡི་རྫུར་ཞུགས་པ། །འཇིགས་
1



ཉིན་དང་པོའི་སྔོན་དུ་འགྲོ་བའི་ཆོས།
མེད་ཡོན་ཏན་མགོན་པོར་གསོལ་བ་འདེབས། །དྷཱི༔ འོག་མིན་ཆོས་ཀྱི་
དབྱིངས་ཀྱི་ཕོ་བྲང་ནས། །དུས་གསུམ་སངས་རྒྱས་ཀུན་གྱི་ངོ་བོ་ཉིད། །རང་
སེམས་ཆོས་སྐུར་མངོན་སུམ་སྟོན་མཛད་པ། །རྩ་བའི་བླ་མ་མཆོག་ལ་གསོལ་བ་
འདེབས། །བདག་གཞན་འགྲོ་བའི་བློ་སྣ་ཆོས་ལ་སྒྱུར། །གང་དག་ཕྱོགས་བཅུ་
སྟོང་གི་འཇིག་རྟེན་ན། །བདེ་གཤེགས་སློབ་མར་གྱུར་བ་གང་སུ་དག །དེང་
འདིར་དམ་པའི་ཆོས་ཀྱི་ཆར་འབེབས་ཀྱི། །གསན་པར་འདོད་པ་ཐམས་ཅད་འདིར་
གཤེགས་ཤིག་ །ནམ་མཁའི་མཐས་གཏུགས་འཇིག་རྟེན་ཐམས་ཅད་ན། །ལྷ་
ཀླུ་གནོད་སྦྱིན་དྲི་ཟ་ལྷ་མ་ཡིན། །གྲུལ་བུམ་མིའམ་ཅི་དང་ལྟོ་འཕྱེ་སོགས། །རྫུ་
འཕྲུལ་ཡེ་ལྡན་ཐམས་ཅད་འདིར་ཤོག་ཅིག །བསྐལ་བ་སྟོང་དུ་ཐོས་པ་རབ་དཀའ་
ཞིང་། །གང་ཞིག་ཐོས་ན་གཏན་དུ་བདེ་བྱེད་པ། །བདེ་གཤེགས་གསུང་སྙན་
བདུད་རྩི་ཆོས་ཀྱི་སྒྲ། །བདག་གིས་སྦྱིན་གྱིས་དད་ཅིང་གུས་པས་ཉོན། །ལྷ་ཡི་
སྐད་དང་ཀླུ་དང་གནོད་སྦྱིན་སྐད། །གྲུལ་བུམ་དག་དང་མི་ཡི་སྐད་རྣམས་
དང༌། །འགྲོ་བ་ཀུན་གྱི་སྒྲ་རྣམས་ཇི་ཙམ་པར། །ཐམས་ཅད་སྐད་དུ་ཆོས་འདི་
འགྱུར་བར་ཤོག །ད་ཡང་རང་རེའི་མི་ཚེའི་ལོ་ཟླ་ཡི་ཕྲེང་བའི་ནང་གི་ལོ་གཅིག་ཟླ་
བ་བཅུ་གཉིས་ཀྱི་དུས་ཚོད་འདས་པའི་ཕྱོགས་སུ་སོང་ནས། ན་ནིང་རིག་འཛིན་
འདུས་པའི་བསྙེན་མཚམས་བཞུགས་སྐབས་ཀྱི་དུས་ཐོག་ཏུ་ཐོན་པ་དང་། བོད་རབ་
བྱུང་བཅུ་བདུན་པའི་ས་མོ་གླང་གི་ལོ་ཕར་འདས་ནས་ལྕགས་ཕོ་སྟག་གི་ལོ་ཚུར་ཚེས་
པས་མ་ཚད་དཔྱིད་ཀྱི་རྗེས་དབྱར་ཐོན་པ་ཡིན་ཞིང་། འདི་འདྲའི་སྒོ་ནས་རྨི་ལམ་ལྟ་
བུའི་ལོ་ཟླའི་གྲངས་ཀ་ཁ་ཤས་བསགས་ནས་ཚེ་ཚད་ཀྱི་མཐའ་གཞུག་ནམ་ཐོན་མི་ཤེས་
པར་ཉིན་གཅིག་ཉི་མ་ཞིག་ལ་སོང་ཉིན་ཚེས་རྒྱུ་མེད་པའི་ཉི་མ་ལ་སླེབས་པ་ཡིན་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ནོ། །འུ་ཚོས་དུས་རྒྱུན་བཤད་རྒྱུར་སེ་གོལ་གཅིག་བརྡབས་པའི་སྐད་ཅིག་མའི་
ཡུན་དང་མི་ཚེའི་དུས་ཚོད་གཉིས་ཀ་ཟད་པའི་མཐའ་ལ་ཐུག་ལུགས་གཅིག་ཡིན་ཟེར་
བ་ལ་རྒྱུ་མཚན་ཡོད་པ་ཞིག་ཡིན་ཞིང་། ་ སེ་གོལ་ཞིག་རྡེབ་ཚེ་ཡུན་རིང་ཞིག་མི་
འདུག་པས། དེའི་ཚེ་ལས་ལོང་བཅའ་ལོང་བསམ་ལོང་དྲན་ལོང་མེད་པ་དང་འདྲ་
བར་མི་ཞིག་གི་མི་ཚེ་གང་པོ་ལ་ཁོམ་པ་སྐད་ཅིག་ཙམ་ཞིག་མེད་ནས་མི་ཁོམ་མི་དལ་
བར་ཤི་ཁའི་ནང་མོ་ལ་ཐོན་དུས་ཅི་ཡང་མ་འགྲུབ་ནས་ལག་སྟོང་ལ་ལུས་ནས་དོན་
དག་སྙིང་པོ་ཅན་མ་འགྲུབ་པའི་ཐད་ཀྱི་སྐད་ཅིག་སྐར་མའི་ཡུན་དང་མི་ཚེའི་དུས་ཚོད་
གཉིས་ཀ་གོ་མ་ཆོད་པའི་ཐད་ནས་འདྲ་སོང་བ་ཡིན་ལ། སྤྱིར་བཏང་གི་མི་ཚེའི་
དུས་ཚོད་དེ་སྐད་ཅིག་མ་གཅིག་བས་རིང་བ་ཡིན་ཀྱང་འདི་ཕྱིར་རང་གཞན་གཉིས་ཕན་
གྱི་དགེ་ཕྱོགས་སྒྲུབ་ལོང་གི་ལས་ལོང་བཅའ་ལོང་བསམ་ལོང་དྲན་ལོང་ཞིག་མ་
གཏད་པའི་ཐད་ནས་སྐད་ཅིག་སྐར་མའི་དུས་ཚོད་དང་མི་ལུས་ཙམ་པོ་བ་ཞིག་གི་མི་
ཚེའི་དུས་ཚོད་གཉིས་འདྲ་སོང་བ་ཡིན་ནོ། །དེ་གཉིས་མི་འདྲ་ས་གང་ཡོད་ཟེར་ན།
སྡིག་དང་སྡུག་བསྔལ་གཉིས་ཀ་རྒྱུ་འབྲས་སྤེལ་མར་གྱུར་ནས་མང་པོ་ཞིག་གསོག་
ལོང་མྱོང་ལོང་གཉིས་ཀ་བྱུང་བ་དེ་མི་ཚེའི་དུས་ཚོད་ལ་ཡར་ལྷག་ཡོད་རྒྱུའི་དོན་དག་
ཡིན་ལ། དེ་འདྲར་བྱས་ནས་རེ་རེ་སྐྱེ་བ་དང་རེ་རེ་ཤི་ནས་རྒྱུ་སྡིག་པ་གསོག་ཞོར་
དང་འབྲས་བུ་སྡུག་བསྔལ་མྱོང་ཞོར་དུ་ཨ་འཁོར་ཡང་འཁོར་བྱས་ནས་འཁོར་བའི་
འཁོར་ལོ་བར་མེད་དུ་འཁོར་བའི་ནང་དུ་ཚུད། ཐོག་མེད་ནས་ད་ལྟའི་བར་གོམས་
སོང་བའི་ལས་ཉོན་དེ་དབང་ཆེ་ཤུགས་དྲག་སོང་བ་དེ་ཉིད་ནི། ལས་ཀྱི་ཤུགས་ནི་
ཆུ་བོའི་གཞུང་དང་འདྲ། །ལས་དབང་ཆུ་ཀླུང་འཕྲལ་དུ་ག་ལ་བཟློག །ཅེས་རཱུ་
ཏྲས་སྨྲེ་ངག་བཏོན་པ་དང་འདྲ་བར་ཆུ་བོ་རྒྱུན་ཕྱོགས་སུ་ཡུན་རིང་དུ་རྒྱུགས་པའི་



ཉིན་དང་པོའི་སྔོན་དུ་འགྲོ་བའི་ཆོས། །
བཞུར་ཁ་དེ་གཞན་ཞིག་ཏུ་དྲངས་ནས་བསྒྱུར་དགོས་རྒྱུ་ཞིག་ཡིན་ན་སླ་མོ་ཞིག་གིས་
བསྒྱུར་མི་ནུས་པ་དང་། ཁྱད་པར་དུ་ཆུ་རྒྱུན་གྱེན་ཕྱོགས་སུ་བསྒྱུར་རྒྱུ་སླ་མོ་མ་ཡིན་
པ་བཞིན་དུ་གཅིག་ན་རྣམ་སྨིན་དབང་བཙན་པ་དང༌། གཉིས་ན་ཡུན་རིང་ངན་
གོམས་བག་ཆགས་ཀྱི་དབང་དུ་སོང་ནས་མི་དགེ་སྡིག་པའི་ལས་བསྒྲུབ་པ་དེ་ཆུ་བོ་
ཐུར་དུ་རྒྱུགས་པ་དང་འདྲ་བར་བཟང་གྱེན་ཕྱོགས་སུ་སླ་མོ་ཞིག་གིས་མི་འགྲོ་རྒྱུ་དེ་སོ་
སོར་སྐྱེ་བོ་ལས་ཉོན་གྱིས་གཞན་དབང་ཅན་ཁོ་རང་གི་ཆོས་ཉིད་ཡིན་ནོ། །འོན་ཀྱང་
ངན་ལོབས་མ་ལ་བཅོས་རྒྱུ་མེད་བསམ་ནས་ཅི་བྱུང་གང་བྱུང་བྱེད་རྒྱུ་མེད་ལ། ད་
ལྟ་ནི་མཐོ་རིས་ཀྱི་འཇིག་རྟེན་མི་ཡུལ་ན་ཡོད་ཅིང་། སྡུག་བསྔལ་ཞེས་བརྗོད་ཀྱང་
སྡུག་བསྔལ་རགས་པའི་ཚོར་བ་དེ་འདྲ་མི་ཆེ་བ་ཡིན་པས་འདི་ལ་ཧ་ཅང་སྐྱོན་ཆ་མི་ཆེ་
སྙམ་ནས་དེའི་ངང་དུ་ཡུན་རིང་འདུག་གྲབས་བྱེད་རྒྱུ་མེད་དོ། །སྡུག་བསྔལ་རྣམ་
པ་གསུམ་དང་རྒ་ན་འཆི་བ་ལ་སོགས་པའི་བདུད་ཀྱི་ཆུ་བོ་བཞི་ཡིས་བཏང་མེད་པ་ཡིན་
པས་ད་བདེ་ན་ད་སྡུག་པའི་འགྱུར་བའི་སྡུག་བསྔལ། སྡུག་བསྔལ་གཅིག་གི་སྟེང་
དུ་སྡུག་བསྔལ་མང་པོ་བརྩེགས་མར་འབྱུང་བའི་སྡུག་བསྔལ་གྱི་སྡུག་བསྔལ།
སྤྱིར་གང་བྱས་ཐམས་ཅད་སྡུག་བསྔལ་རྒྱུ་འབྲས་ལས་མ་འདས་པའི་ཁྱབ་པ་འདུ་བྱེད་
ཀྱི་སྡུག་བསྔལ་དང་། སྐྱེ་རྒ་ན་འཆིའི་སྡུག་བསྔལ་ལ་བསམ་བློ་ཞིག་བཏང་ན།
སྐྱེ་བའི་སྡུག་བསྔལ་ཐེངས་གཅིག་མྱོང་ཟིན་པ་ཡིན་ལ། ཡུན་རིང་གི་འདང་རྒྱག་
མ་བྱས་ན་སྐྱེ་བ་འདི་ལ་ད་ཡང་ཡང་དུ་སྐྱེ་མི་དགོས་པས་དེ་ཕར་ཞོག རྒྱས་པ་ཟེར་
རྒྱུའི་ཤི་ན་དགའ་འོ་སྙམ་པའི་སྡུག་བསྔལ། ན་བ་ཟེར་རྒྱུའི་ཤི་གཟེར་ཐོག་ཏུ་བབས་
པ་དང་། དེ་མིན་ན་ཡང་ནད་དེའི་ཁ་འོག་ནས་ཐར་རྒྱུ་མེད་པའི་ནད་ཅིག་ཕོག་
བཏང་ན་དེའི་སྐྲག་དངངས་ཁོ་ནས་ཐེངས་གཅིག་ཤི་བའི་སྡུག་བསྔལ་དང་འདྲ་བ་ཞིག་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
མ་ཤི་གོང་ནས་མྱོང་རྒྱུ་ཡོད་པ་དེ་དང་། ཤི་བ་ངོ་མའི་སྡུག་བསྔལ་བཤད་ཀྱང་མི་
དགོས་ལ། ཤི་བ་ཞེས་པའི་མིང་ཙམ་ཡང་མ་གོ་ན་བསམ་པའི་སྲོག་ལྡན་ཐམས་
ཅད་སྐག་དགོས་ས་གཅིག་པུ་དེ་ཡིན་ནོ། །འོན་ཀྱང་དེ་དག་ཆུང་ཆུང་ཞིག་ཡིན་ལ།
ཤི་ནས་ངན་སོང་གསུམ་དུ་སྐྱེས་སོང་ན་ཇི་ལྟར་བྱེད། ། ངན་སོང་གསུམ་གྱི་སྡུག་
བསྔལ་དེ་ཚོའི་ནང་གི་སྣེ་གཅིག་ཆུ་ཚོད་སྐར་མ་ཁ་ཤས་ལ་མྱོང་དགོས་ན་གཟོད་
ཐབས་མེད་མོད་ཀྱང་གཟོད་ཐབས་མི་འདུག་ཟེར་ས་མེད་ཅིང་། ལས་བྱས་པ་རང་
ཐོག་མ་གཏོགས་འགྲོ་ས་མེད་ལ། ངན་སོང་ཨེ་འགྲོ་མི་འགྲོ་མེད་པར་འགྲོ་ངེས་
ཅན་ཞིག་ཡིན་ཏེ། སྔ་དྲོར་གྱེན་ལ་འགོས་ན་ཕྱི་དྲོར་ཐུར་དུ་མི་འབབ་གང་དུ་འགྲོ།
གསོན་འདི་གང་གིས་སྡིག་པ་མི་དགེ་བའི་ལས་བསགས་བསགས་ནས་ཚེ་ཕྱི་མའི་
ཡུལ་ལ་ཐོན་དུས་དེའི་འབྲས་བུ་ངན་སོང་གི་སྡུག་བསྔལ་མི་མྱོང་བར་ཐར་འགྲོ་ས་
ཞིག་མེད་ཤག་ཤག་ཡིན་ནོ། །དེ་ལྟ་བས་ན་ཐེག་ཆེན་མདོ་སྔགས་ཀྱི་ཆོས་ལམ་ལ་
ཞུགས་དུས་ཆོས་དབང་བཙན་དུ་བྱས་ན་དང་པོ་ཉིད་ནས་ནམ་མཁའི་མཐའ་དང་མཉམ་
པའི་སེམས་ཅན་གྱི་དོན་དུ་ཟེར་ནས་བློ་བཅོས་དགོས་པ་ཞིག་ཡིན་མོད་ཀྱང་གང་ཟག་
དབང་བཙན་དུ་བྱས་ནས་ང་འདྲ་བས་རང་དཔེ་རོགས་ལ་བླངས་ན་གཞན་དོན་མ་
དགོས་རང་དོན་སྒྲུབ་མ་ཤེས་བསམ་མ་ཤེས་ནས་དགེ་སྡིག་འཆོལ་ཉོག་ཏུ་སྤྱོད་བཞིན་
པ་འདི་ལ་བལྟས་ན་རང་རྒྱུས་རོགས་རྒྱུས་གཉིས་ཀ་རྟགས་སྤྱོད་པས་སྟོན་བཞིན་ཡོད་
པ་འདི་ཡིན་ལ། ལྟ་བ་ཡས་འབེབས་ཡིན་ཀྱང་སྤྱོད་པ་མས་འཛེགས་བྱེད་དགོས་
སོ། །དེ་ཡང་ཐེག་པ་གསུམ་གྱི་བབས་རིམ་དང་བསྟུན་ནས་དམའ་ས་ནས་ཡར་མ་
བརྒྱུད་ན་ཡར་གྱི་ཤྭ་རྗེས་ཐེག་ཆེན་གྱི་ཐར་ལམ་མ་ཟིན། མར་གྱི་ཤེའུ་རྗེས་ཐེག་
དམན་གྱི་ཐར་བའི་ལམ་ལ་མ་བསྙེགས་ན་ཁ་ཡིས་ཉེ་ལམ་དང་མྱུར་ལམ་བཤད་



ཉིན་དང་པོའི་སྔོན་དུ་འགྲོ་བའི་ཆོས།
མཁན་དེ་ཉིད་ཀྱིས་དོན་ལ་རིང་ལམ་མ་དགོས་དང་ལམ་ཞུགས་ལྷ་མིའི་ཐེག་པའི་
འཇིག་རྟེན་ཡང་དག་གི་ལྟ་བ་རྒྱུ་འབྲས་དགེ་སྡིག་གཞུང་བཞིན་དུ་སྤང་བླང་འདོར་
ལེན་བྱེད་མི་ཤེས་པ་འདི་ལ་བལྟས་ཡོང་ན་ནང་བ་སངས་རྒྱས་པའི་མཆོད་གནས་ཤིག་
མ་དགོས་སྦྱིན་བདག་དད་པ་ཅན་ཞིག་དང་། དགེ་བསྙེན་ཚད་ལྡན་ཚུལ་མཐུན་
ཞིག་གི་ཆ་ཚད་ལྡན་ཡོད་མེད་ཐེ་ཚོམ་གྱི་གཞི་རྩ་ཞིག་ལ་ཐུག་ཡོད་པ་ཡིན་ནོ། །ང་
ལ་གདམས་ངག་ཁྱད་པར་ཅན་གྱི་མན་ངག་གི་ཞལ་ཤེས་ཡོད་པ་མ་ཡིན་ལ།
ཉམས་མྱོང་གི་སྟེང་ནས་བཤད་ཡོང་རྒྱུ་མེད་ཀྱང་རང་རྒྱུད་ཐ་མར་ལུས་པའི་འདྲ་དཔེ་
ཆོས་དང་རང་རྒྱུད་མ་འདྲེས་པའི་ཉེས་དང་སྐྱོན་ཆ་ལག་ལེན་གྱི་ཐོག་ནས་བཤད་རྒྱུ་
ཡོད་པ་རྣམས་དེ་ཚོ་རེད། དེས་ན་ལས་དང་པོ་བས་གཞན་ཕན་ཁ་ཟེར་ཙམ་མིན་
པའི་རྣམ་དག་ཅིག་ཤེས་རྒྱུའི་ཆེད་དུ་དང་པོར་གཞན་ཕན་གཏན་ནས་མི་བཤད་པར་
རང་ཕན་གྱི་སྐོར་དེ་བཤད་ནས་ཤེས་ཁར་བཅུག་རྒྱུ་དེ་གལ་ཆེན་ཞིག་རེད་སྙམ།
བློ་ལྡོག་རྣམ་བཞིས་བློ་སྦྱོང་དུས་དང་པོར་དལ་འབྱོར་རྙེད་དཀའ་བསམ་རྒྱུ་བསྐུར་ནས་
དང་པོར་ལས་རྒྱུ་འབྲས་ཀྱི་སྐོར་དེ་ནས་ངེས་ཤེས་གདེང་ནས་རྙེད་པ་ཞིག་དགོས་
སོ། །འོ་ན་དེའི་ཆོས་དེ་ཐེག་ཆེན་གྱི་ཆོས་ཤིག་མ་ཡིན་ནམ་བསམ་ན་མི་ཤེས་མོད།
དཔེ་ཞིག་བླངས་ན་གོམ་ཁ་ཕྱོགས་མི་ནུས་པ་ཞིག་གིས་མཆོང་རྩལ་དང་། རྒྱུག་རྩལ་
དང༌། གཞན་ཡང་ནམ་མཁའ་ནས་འཕུར་ལྡིང་བྱེད་པའི་སྐོར་བཤད་པར་བྱས་ཀྱང་
དོན་ལག་ཏུ་ལེན་རྒྱུ་མེད་པའི་མ་མཐོང་རྒྱང་གི་གཏམ་བརྒྱུད་ཀྱི་སྣེ་མོར་གྱུར་སོང་ན་
ལྷ་ཡུལ་ན་རོ་བརྒྱ་ལྡན་པའི་ཞལ་ཟས་ཡོད་ཀྱང་མི་ཡུལ་གྱི་མི་ལྟོགས་ཀྱི་ཕོ་བ་ལ་
འབབ་རྒྱུ་མེད་ན་བཤད་རྒྱུ་ལ་སྙིང་བོ་མེད་པ་ལྟ་བུ་ཞིག་ཡིན་ནོ། དེ་ལྟར་བཤད་ན་
ཁྱོད་ཀྱིས་དང་པོ་རང་གཅེས་མི་ཤེས་པ་ཞིག་གིས་གཞན་གཅེས་མི་ནུས་ལ། དང༌



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
པོ་ལས་རྒྱུ་འབྲས་ཀྱི་འགྲོ་སྟངས་ལ་ཡིད་ཆེས་བྱེད་མི་ཤེས་པ་ཞིག་གིས་བླང་དོར་གྱི་
གནས་གཞན་དག་མི་ཤེས་པ་རེད་ཅེས་བརྗོད་ན་དེ་ག་ལ་ཡིན་ཏེ། གཞན་ལ་
གཅེས་ཟེར་ན་དཀའ་མོ་ཞིག་རེད་མ་གཏོགས་རང་ལ་གཅེས་ལོས་ཤེས། དེ་ལ་མ་
གཅེས་ན་བདག་འཛིན་དང་བྲལ་ཡོད་པའི་རྟགས་ཡིན་པ་དང་། རང་དོན་བསྒྲུབས་
ནས་ཤི་བ་ལ་མ་ཐུག་གི་བར་དུ་རྒྱུག་བཞིན་པ་འདི་རང་དོན་སྒྲུབ་པ་ཡིན་ཞིང་།
ལས་རྒྱུ་འབྲས་ལ་ཡིད་ཆེས་ནི་ནམ་ཡང་བྱེད་བཞིན་ཡོད་ལ། ཟོམ་སྟོང་ཞིག་སྟན་
འདི་ནས་ཁུར་ཡོང་ན་རྣམ་རྟོག་ཡོད། རྨི་ལམ་འཚུབ་མོ་ཞིག་མདང་རྨིས་ཡོང་ན་
དེ་རིང་ཟློག་པ་རྒྱག་བཞིན་ཡོད་བསམ་ན། དེ་བདེན་མོད་ཀྱང་ལས་འབྲས་བསླུ་
མེད་ལ་ཡིད་ཆེས་ཡོད་པའི་སྟོང་རྟེན་འབྱུང་གི་གནད་ཤེས་པའི་རྒྱུ་འབྲས་ཡིད་ཆེས་
ཡོད་པའི་རྟགས་ཡང་དག་ཞིག་གི་གྲལ་དུ་མི་འགྲོའོ། །རང་དོན་ཆུང་ཆུང་ཞིག་ཨེ་
འགྲུབ་བསམ་ན་ཚེ་འདིར་ཚེ་རིང་ནད་མེད་བསམ་དོན་ལམ་དུ་འགྲོ་རྒྱུ་དེ་ཚོ་ཡིན་ལ།
དེའི་དོན་དུ་སྲོག་མི་གཅོད་རྐུ་མི་བྱེད་པར་མཆོད་པ་དང་སྦྱིན་པ་རེ་བྱེད་དགོས།
རང་དོན་འབྲིང་ཞིག་ཨེ་འགྲུབ་བསམ་ན་ཕྱི་མར་ངན་སོང་ལ་མི་ལྷུང་བར་བདེ་འགྲོ་ལྷ་
མིའི་གོ་འཕང་འཐོབ་ཐབས་བྱེད་དགོས་ལ། དེའི་ཆེད་དུ་མི་དགེ་བཅུ་སྤོང་གི་ཚུལ་
ཁྲིམས་བསྲུངས་ནས་དགེ་བཅུ་ཁྱད་པར་བ་སྤྱད་དགོས། ཁམས་གོང་མ་ལ་སྐྱེ་
དགོས་ན་ད་རུང་བསམ་གཟུགས་ཀྱི་ཏིང་ངེ་འཛིན་བསྒོམ་དགོས་སོ། །དལ་འབྱོར་
ཚང་བའི་རྟེན་རྣམ་པར་དག་པ་ཞིག་འཐོབ་པ་ལ་ཚུལ་ཁྲིམས་རྣམ་པར་དག་པས་གཞིར་
བཟུང༌། སྦྱིན་སོགས་དགེ་བའི་དངོས་པོས་གྲོགས་བྱས། སྨོན་ལམ་དྲི་མ་མེད་
པས་མཚམས་སྦྱར་དགོས་ཤིང་། རྒྱུ་དེ་ལྟ་བུ་སྒྲུབ་པ་ཙམ་ཡང་དུས་འདི་ལ་དཀོན་
པ་ཡིན་ནོ། རང་དོན་ཆེན་པོ་ཞིག་སྒྲུབ་བསམ་ན་འཁོར་བའི་ནང་ནས་དུས་གཏན་



ཉིན་དང་པོའི་སྔོན་དུ་འགྲོ་བའི་ཆོས།
དུ་ཐར་བའི་ཐར་བ་ཞིག་ཐོབ་དགོས་ལ། དེ་ཡང་རང་དོན་གཙོ་ཆེར་བྱས་པ་ཡིན་
རྒྱུའི་དབང་དུ་བཏང་ན་ཉན་རང་དགྲ་བཅོམ་གྱི་གོ་འཕང་ཐོབ་ན་འཁོར་བའི་ནང་དུ་ཕྱིར་
ལ་འཁོར་མི་དགོས་ཀྱང་དེ་ལ་ཡང་རང་རང་གི་ཚོགས་བསགས་སྒྲིབ་སྦྱངས་བསླབ་པ་
གསུམ་གྱི་ཉམས་ལེན་བྱེད་དགོས་སོ། །དེ་བས་ཀྱང་དགའ་ཞིག་དགོས་སོ་བསམ་
ན་རང་གཞན་གཉིས་དོན་མཉམ་དུ་འགྲུབ་པའི་ཐེག་ཆེན་བྱང་ཆུབ་མཆོག་ཏུ་སེམས་
བསྐྱེད་ནས་རྫོགས་པའི་སངས་རྒྱས་བསྒྲུབ་རྒྱུ་དེ་ཉིད་ཡིན་ཞིང་། དེའི་དགེ་རྩ་སྒྲུབ་
དགོས་ན་ཁྱད་ཆོས་ཆེན་པོ་བདུན་གྱིས་འཕགས་པའི་ཐེག་ཆེན་གྱི་ལམ་ལ་ཞུགས་
དགོས་སོ། །དེ་ཚོ་གཅིག་ཀྱང་མི་ཤེས་པར་གཅིག་ཙམ་ཡང་སྒྲུབ་མི་ཐུབ་པ་དེ་ཉིད་
བདག་འཛིན་དང་བྲལ་ནས་རང་འདོད་མ་བསྒྲུབས་པ་ཞིག་མ་ཡིན་ལ། བདག་
འཛིན་རྩ་བ་མ་རིག་པའི་གདོན་གྱི་གཞན་དབང་དུ་སོང་ནས་བདེ་སྡུག་རྒྱུ་འབྲས་གོ་
ལོག་ཏུ་སོང་བ་ཡིན་ནོ། །རང་དོན་ཆུང་ཆུང་ཚེ་འདིའི་ཚེ་རིང་ནད་མེད་ཙམ་ཞིག་
སྒྲུབ་མ་ཤེས་ནས་སྲོག་གཅོད་དང་འབྲེལ་བའི་ལས་བྱས། ། ཚེ་ཐུང་བྱེད་དང་ནད་
མང་བྱེད་དུ་གྱུར། མཆོད་སྦྱིན་མ་བྲ་བའི་ག་གཞན་ནོར་ཧམ་པས་བླངས་ནས་རྒྱུ་
མེད་པར་འགྱུར་བྱེད་རང་གིས་བསྒྲུབས། ། དེ་བཞིན་དུ་བཅས་དང་རང་བཞིན་གྱི་
ཉེས་པ་སྣ་རེས་མི་འདོད་པ་སྣ་རེ་བསྐྱེད་ནས་དེ་ལྟ་བུའི་སྒོ་ནས་ཐ་མར་སྡུག་བསྔལ་གྱི་
ནང་དུ་ཚུད་པ་ཡིན་ནོ། །རང་དོན་འབྲིང་བོ་འགྲུབ་བྱེད་སྤང་དགོས་རྒྱུའི་མི་དགེ་
བཅུ་བོ་སློང་མ་ཐུབ། བསྒྲུབ་དགོས་རྒྱུའི་དགེ་བ་བཅུ་བོ་སྒྲུབ་མ་ཐུབ་ནས་ཕྱི་མར་མི་
ལུས་ལེན་དགོས་བསམ་ཡང་ལེན་བྱེད་ཀྱི་རྒྱུ་འགྲུབ་མེད་ལ། རང་དོན་ཆེ་བ་ཐར་
བ་འཐོབ་བྱེད་དམ་ཉན་རང་དགྲ་བཅོམ་འཐོབ་བྱེད་ཀྱི་ཐེག་དམན་ཐར་བ་ཆ་མཐུན་ཙམ་
ཞིག་སྒྲུབ་མ་ཐུབ་ན་ཐེག་ཆེན་ཐར་བ་ཆ་མཐུན་བཤད་པས་ཅི་ཞིག་བྱ་སྟེ་དྲན་རྒྱུ་དེ་ལྟ་
2s



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བུའི་སྒོ་ནས་ཁ་ཚོད་མཐོ་ཡང་རྒྱུད་ཚོད་དམའ་ནས་བཀའ་མདོ་རྒྱུད་ཀྱི་བཤད་པ་བས་
མོ་པ་རྩིས་པ་གལ་ཆེན་དུ་བརྩིས་ཤིང་། དམ་ཚིག་སྡོམ་པ་འགལ་ཉམས་སོང་བ་
བས་མདང་དགོང་རྨི་ལམ་འཁྲུགས་པ་དང་ད་ནངས་ཟོམ་སྟོང་གཏུགས་པ་རྩ་ཆེན་རྩི་
མཁན་དུ་གྱུར་སོང་བ་དང་། དེ་ལྟར་ཡིན་ཕྱིར་དགེ་སློང་ཚུལ་ལྡན་ཞིག་བས་ཀྱང་
སྐྱ་སེར་གཉིས་གོ་ཆོད་མཁན་ཞིག་གི་དགའ་རྒྱུ་དང༌། བླ་མ་དགེ་བའི་བཤེས་
གཉེན་ཞིག་བས་ཀྱང་ཟོག་པོ་ཁྲོམ་རྐྱལ་གྱི་མགོ་འཕང་མཐོ་བ་ཞིག་ཏུ་གྱུར་སོང་བ་ཡིན་
པས། ཆོས་མཐུན་བཀུར་བསྟིའི་བཞུགས་གྲལ་ཡིན་ཀྱང་མགོ་མཇུག་ལྡོག་པའི་
སྤྱོད་ངན། སེང་གེ་ཁྱི་ཡི་གཡོག་ཏུ་འགྱུར་རྒྱུའི་གནས་ཚུལ་དེ་ལྟར་དར་ནས་དུས་
ངན་གྱི་རྒུད་པ་རང་ཤུགས་ཀྱིས་འདྲེན་པ་ཡིན་ནོ། །དེ་ལྟར་ཡིན་པས་རང་གཞན་
གཉིས་དོན་འགྲུབ་པའི་ཆོས་པ་དགེ་འདུན་གྱི་བཞུགས་གྲལ་མི་བརྗོད་པའི་དམ་པའི་
ཆོས་འཛིན། རྒྱལ་བའི་གདུང་འཚོབ་མཁན་ཞིག་བྱེད་པ་ལ་དངོས་གཞི་ཆོས་ཞུ་
བའི་སྔོན་དུ་ཤེས་བྱ་རྣམ་པར་འབྱེད་པའི་རྣམ་དཔྱོད་ཀྱི་ཤེས་རབ་ཅིག་བསྟེན་ནས་རྒྱུ་
མཚན་ཤེས་པའི་དད་པ་ཡིས་མཆོག་གསུམ་དམ་པའི་སྐྱབས་འོག་ནས་རང་གཞན་
གཉིས་དོན་འགྲུབ་མཁན་ཞིག་བྱེད་བསམ་ན་དང་པོ་སྔོན་འགྲོ་བློ་ལྡོག་རྣམ་བཞིས་སྦྱོང་
བ་བྱེད་རྒྱུ་ཤིན་ཏུ་ནས་ཀྱང་གལ་ཆེ་བ་ཡིན་ནོ། །ཆོས་ཞུ་བའི་སྔོན་དུ་བློ་སྦྱོང་ལ་
འབད་དགོས་པར་མ་ཟད་ཆོས་ཞུས་ཟིན་པས་ཀྱང་བློ་སྦྱོང་དང་དུས་ནམ་དུ་ཡང་མི་
འབྲལ་རྒྱུ་གནད་ཆེ་བ་ཡིན་ཏེ། བློ་སྦྱོང་བློ་སྦྱོང་རང་གི་བློ་སྦྱོངས་ཤིག །བློ་
ལྡོག་རྣམ་བཞིས་རང་གི་བློ་སྦྱངས་ན། །ལུས་ངག་དགེ་བ་སྣ་གཅིག་མ་འགྲུབ་
ཀྱང༌། །ཐར་བའི་ལམ་ལས་འགྲོ་ས་གཞན་དུ་མེད། །ཅེས་དཔལ་སྤྲུལ་
འཇིགས་མེད་ཆོས་ཀྱི་དབང་པོས་ལན་གཅིག་མ་ཡིན་པར་བཟླས་ཏེ་བསྐུལ་མར་བྱས་



ཉིན་དང་པོའི་སྔོན་དུ་འགྲོ་བའི་ཆོས། །
འདུག་ལ། དེ་བཞིན་དུ་བཀའ་གདམས་པའི་དགེ་བའི་བཤེས་གཉེན་རྣམ་པས་ཀྱང་
ཡང་དང་ཡང་དུ་ཐབས་དུ་མས་ནན་གྱིས་གསུངས་སོ། །དམ་པའི་ཆོས་ལམ་ལ་
ཞུགས། འབད་པ་བརྒྱ་ཕྲག་གིས་དོན་གཉེར་བྱེད་རྒྱུ་དེ་ཐར་ལམ་གྱི་སྣེ་མོ་ཞིག་ཨེ་
ཟིན་བསམ་པའི་དམིགས་འདུན་གྱི་གཙོ་བོ་ཡིན་ནོ། །དེས་ན་ཆོས་ཞུ་བའི་སྔོན་དུ་
རང་ཉིད་ཀྱི་བསམ་བློ་ཡང་དག་པའི་ཕྱོགས་སུ་བཅོས་དགོས་ཤིང་
། ཆོས་ཐོབ་རྒྱུ་
གལ་ཆེ་ཡང་རྒྱུད་དག་རྒྱུ་དེ་བས་ཀྱང་གནད་ཆེ་ལ། རྒྱུད་མ་དག་ན་རུལ་བའི་ས་
བོན་ལ་རྐྱེན་ཅི་ཞིག་ཚོགས་ཀྱང་ལོ་འབྲས་ཡང་དག་པ་ཞིག་སྨིན་རྒྱུ་མེད་དེ།
མགོན་པོ་བྱམས་པས། ལྷ་ཡི་རྒྱལ་པོས་ཆར་ཕབ་ཀྱང་། །ས་བོན་མི་རུང་མི་
འཁྲུངས་ལྟར། །སངས་རྒྱས་རྣམས་ནི་བྱོན་གྱུར་ཀྱང་། །སྐལ་བ་མེད་པས་
བཟང་མི་མྱོང་། །ཞེས་གསུངས་སོ། །དེའི་ཕྱིར་ན་དུས་ནམ་དང་ནམ་དུ་ཡང་
བློ་སྦྱོང་གནད་ཆེ་ཞིང་། བློ་སྦྱོང་མཛད་རྒྱུ་དེ་ཡང་རང་རྒྱུས་རང་ལ་ཆེ་བ་ཡིན་པས་
གནད་གང་གི་ཆེ་རང་གིས་རང་ལ་བརྟག་དཔྱད་ཅིག་བྱས་ན་ཅི་ཞིག་གིས་ཕན་ཐོགས་
ཆེ་འདུག་བརྟགས་ཏེ། ཚེ་འདི་ལ་མངོན་ཞེན་ཆེ་རྒྱུ་ཤུགས་དྲག་ན་མི་རྟག་པ་དང་
ངན་སོང་ངན་འགྲོའི་ཉེས་དམིགས་བསྒོམ་རྒྱུ་གཙོ་བོར་བྱེད་དགོས། འཁོར་བ་ལ་
སྐྱོ་ཤས་ཆུང་ན་འཁོར་བའི་ཉེས་དམིགས་བསམ། དགེ་བའི་བཤེས་གཉེན་ལ་དད་
པ་དང་གུས་པ་ཆུང་ན་བཤེས་གཉེན་བསྟེན་ཚུལ་ལ་བསླབ། རང་འདོད་ཡིད་བྱེད་
ཀྱི་སྒྲོག་གིས་བཅིངས་འདུག་བསམ་ན་སྨོན་སེམས་རྒྱུ་དང་བཅས་པ་ལ་བསླབ་པ་དེ་
ལྟར་བྱེད་དགོས་སོ། །མདོར་ན་རང་རྒྱུད་དེ་ཉིད་རང་གིས་ཆོས་བཞིན་དུ་འཆོས་
པའི་རང་དྲིན་རང་ལ་ཆེ་བའི་མཛད་ཕྱོགས་ལ་ཐོས་བསམ་བཞེས་པའི་ཐོག་ནས་ཐེག་
ཆེན་མདོ་སྔགས་ཀྱི་དམ་ཆོས་འཆད་ཉན་གྱི་གནས་སྐབས་འདིར་ཐོག་མར་བྱང་ཆུབ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
མཆོག་ཏུ་སེམས་བསྐྱེད་པ་དང་མི་འབྲལ་རྒྱུ་དེ་གནད་ཀྱི་ནང་ནས་ཀྱང་གནད་ཆེན་
ཡིན་ནོ། །དེ་ཇི་ལྟར་བྱེད་དགོས་ཟེར་ན། ། དེ་ཡང་འདི་ལྟར་ནམ་མཁའི་གར་
ཁྱབ་ཏུ་སེམས་ཅན་གྱིས་ཁྱབ། ནམ་མཁའ་ལ་མཐའ་མེད་པ་དང་འདྲ་བར་སེམས་
ཅན་ལ་མཐའ་མེད། སེམས་ཅན་གྱིས་གར་ཁྱབ་ལ་ལས་ཉོན་གྱིས་ཁྱབ། ལས་
དང་ཉོན་མོངས་ཀྱིས་གཞན་དབང་དུ་མ་གྱུར་བའི་སེམས་ཅན་ཞིག་མེད། དེ་ལྟར་
དུ་ལས་ཉོན་གྱིས་གར་ཁྱབ་ལ་སྡུག་བསྔལ་གྱིས་ཁྱབ། རྒྱུ་ལས་ཉོན་གྱི་ས་བོན་
བཏབ་ཡོད་ས་ཞིག་ལ་འབྲས་བུ་སྡུག་བསྔལ་གྱི་མྱུ་གུ་སྨིན་མི་དགོས་པ་ཞིག་མི་སྲིད་
དོ། །དེ་ལྟར་ཡིན་ཕྱིར་འཁོར་བའི་སྡུག་བསྔལ་ལ་བསམ་བློ་ཞིག་བཏང་ན་སྡུག་
བསྔལ་རྣམ་པ་སྣ་ཚོགས་འདི་མྱོང་དང་འདི་མི་མྱོང་ཟེར་རྒྱུ་མེད་པར་ངན་སོང་མིན་
ཀྱང་མཐོ་རིས་ཀྱི་ལུས་རྟེན་ཐོབ་ཀྱང་བདེ་བ་མེད་པར་འཁོར་བའི་གནས་འདིར་གང་དུ་
སྐྱེས་ཀྱང་མེའི་འོབས། སྲིན་མོའི་གླིང་། དུག་སྦྲུལ་གདུག་པ་ཅན་གྱི་ཚང་དང་
འདྲ་བར་མདོར་ན་བདེ་བའི་གོ་སྐབས་འཕྲོག ཐར་བའི་སྲོག་གཅོད་མཁན་ཞིག་
ཡིན་ནོ། །འཁོར་བའི་གནས་ནས་སྡུག་བསྔལ་རྣམ་པར་སྣ་ཚོགས་མྱོང་བཞིན་
ཡོད་པའི་རིགས་དྲུག་གི་སེམས་ཅན་འདི་ཐམས་ཅད་ལ་བསམ་བློ་ཞིག་བཏང་ན་འདི་
གཞན་ཞིག་མ་ཡིན་ལ། རང་ཉིད་ཀྱི་སྐྱེ་བ་གཅིག་ལ་མིན་ཀྱང་གཅིག་ལ་ཕ་མར་
བྱས་མྱོང་ཞིང་། ཕ་མར་བྱས་པའི་སྐབས་ན་ད་ལྟའི་ཚེ་འདིའི་ལུས་འདིའི་ཕ་མ་དང་
འདྲ་བར་དྲིན་ཆེན་པོས་དྲིན་གྱིས་བསྐྱངས་པ་ཤ་སྟག་ཡིན་ནོ། །ཡང་མཚམས་རེར་
རང་ཉིད་ཀྱི་བུ་རྒྱུད་བྱས་པ། མཚམས་རེར་གཉེན་དང་གྲོགས་པོ། མཚམས་
རེར་རང་བྱས་ལས་ཀྱི་ལན་ཆགས་ཀྱིས་དགྲ་ཟླར་གྱུར་དུས་ཀྱང་ཡོད་དོ། །རང་
ཉིད་ཀྱི་དོན་དུ་འདི་དག་གིས་ལུས་སྲོག་ལོངས་སྤྱོད་དང་བཅས་པ་བཏང་བའི་གྲངས་



ཉིན་དང་པོའི་སྔོན་དུ་འགྲོ་བའི་ཆོས། །
ཀ་ཡང་རྩི་ཚོད་ཅི་ཡོད་དེ་མེད་དོ། །རྨོངས་པ་མ་རིག་པའི་གཞན་དབང་དུ་གྱུར་
ནས་བདེ་འདོད་སྡུག་བསྔལ་གྱི་རྒྱུ་བསྒྲུབས། བསམ་རྒྱུ་ལས་རྒྱུ་གཉིས་ཀ་ཐོ་མི་
ཐུག ཡང་དག་པའི་ལམ་དང་ཁ་བྲལ་ནས་ལམ་ལོག་མགོ་རྨོངས་ལ་འཁྱམ་
བཞིན་པའི་ཕ་མར་མ་གྱུར་བ་མེད་པའི་སེམས་ཅན་འདི་དག་སྙིང་རེ་རྗེ། ངས་དལ་
འབྱོར་གྱི་རྟེན་བཟང་ཞིག་རྙེད། ཐར་བ་སྒྲུབ་པའི་མཐུན་རྐྱེན་ཚང་མ་ཚོགས་ཡོད་
པའི་སྐབས་འདིར་དོན་ཞིག་བསྒྲུབ་དགོས་ཤིང་། ད་སྔ་ཡན་ཆད་ལ་བསམ་བློ་ཞིག་
བཏང་ནས་ཕྱི་ལྟས་ཤིག་བྱས་ན་མི་ཚེའི་དུས་ཚོད་ཀྱི་བཟང་ས་ཡག་ས་ཚང་མ་ཤོར་
འདུག འདི་ལྟ་བུའི་ཆོས་དང་འཕྲད་པའི་ལུས་རྟེན་ནམ་ཡིན་ཀྱང་འཐོབ་དཀའ་བ་
ཡིན་ནོ། །དཀའ་བའི་རྒྱུ་མཚན་དེ་སྔོན་འཁོར་བ་ཐོག་མེད་ནས་ད་ལ་ཐུག་གི་བར་
འཁོར་བའི་ནང་ནས་ཐར་ཐབས་ཀྱི་ཆོས་ཞིག་དང་ཐུག་མ་མྱོང་ནས་ད་རུང་འཁོར་བར་
འཁྱམ་བཞིན་པ་འདི་ཡིན་ནོ། །རྒྱུ་ཆེན་པོ། ཐོབ་མཐོན་པོ། དབང་འབྱོར་བ་
མངའ་ཐང་ཅན་མ་དགོས་དང་འཁོར་ལོས་བསྒྱུར་བའི་རྒྱལ་པོའི་ལུས་རྟེན་གང་མང་
མང་ཐོབ་མྱོང་ཡོད་ཀྱང་མཐར་མ་བརྟན་ནས་ཡང་འཁོར་ཏེ་ཡང་འཁོར་ནས་མནར་
མེད་སོང་ནས་སྐྱེད་རྡོ་བྱས་པའི་གྲངས་ཀ་རྩི་ཚོད་ག་ལ་ཡོད་དེ་མེད་དོ། །དེས་ན་
ནམ་ཡིན་ཡིན་དུ་ཐོབ་པ་དང་རྙེད་པར་དཀའ་བའི་རིན་ཐང་ཅན་གྱི་དལ་འབྱོར་ཚང་བའི་
ལུས་རྟེན་རྙེད་བཞིན་དུ་འདི་འཕྲོ་བརླག་ཆུད་ཟོས་སུ་མི་གཏོང་བར་ལུས་རྟེན་འདིའི་
སྟེང་ནས་དོན་ཆེན་ཐར་བའི་བྱང་ཆུབ་དོན་གཉིས་ལྷུན་གྲུབ་རྫོགས་པའི་སངས་རྒྱས་ཀྱི་
གོ་འཕང་འཐོབ་ཤག་ཤག་བྱས་ཏེ། སྙིང་རྗེ་བའི་སེམས་ཅན་འདི་ཐམས་ཅད་གཅིག་
ཀྱང་མ་ལུས་པར་གཏན་བདེའི་ས་ལ་འགོད་དགོས་བསམ་པའི་སྙིང་རྗེས་སེམས་ཅན་
ལ་དམིགས་པ་དང༌། སྙིང་རྗེ་བ་ཙམ་མ་ཡིན་པར་ཤེས་རབ་ཀྱིས་རྫོགས་བྱང་ལ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
འགོད་འདོད་ཀྱི་བློ་གཉིས་ཀ་དང་ལྡན་པའི་དོན་གཉིས་ལྡན་པའི་སེམས་བསྐྱེད་སྔོན་དུ་
འགྲོ་དགོས་སོ། །དེ་ཡང་སྨོན་པའི་རྗེས་འགྲོ་ཙམ་མ་ཡིན་པར་རྒྱལ་བའི་སྲས་ཀྱི་
སྤྱོད་པ་རྒྱ་མཚོ་ལྟ་བུ་ལ་དངོས་སུ་ཞུགས་ཤིང་། མེ་ཚོགས་སྤ་གྲིའི་སོ་ཡང་བརྒལ་
ནས་ནི། །ཤི་མཐར་ཐུག་གི་བར་དུ་དམ་ཆོས་བཙལ། །གསུངས་པ་དང་
མཚུངས་པར་ཆོས་ཐོས་བསམ་སྒོམ་གསུམ་གྱི་དོན་དུ་དཀའ་ན་སྡུག་ན་ན་ན་ཤི་ན་ཕྱི་
གྱེད་མི་བྱེད་སྙམ་པའི་དམ་བཅའ་ལྡན་པ་ཞིག་དང༌། ཐབས་ཁྱད་པར་ཅན་ཐེག་ཆེན་
གསང་སྔགས་ཀྱི་ཆོས་འཆད་ཉན་གྱི་སྐབས་སུ་གནས་དུས་སྟོན་འཁོར་ཆོས་དང་
བཅས་པ་ཕུན་སུམ་ཚོགས་པ་ལྔ་ཡི་རང་བཞིན་དུ་ཡེ་ནས་སྣོད་བཅུད་དག་པའི་དཀྱིལ་
འཁོར་ཡིན་པ་ལ་ཡིན་པར་ཤེས་པའི་ངེས་ཤེས་དང་ལྡན་པའི་སྒོ་ནས་གསན་དགོས་
སོ། །འུ་ཚོས་འདི་ལྟ་བུའི་དག་མ་དག་གི་སྐད་ཆ་བཤད་དུས་ཚིག་གི་གྲྭ་ཟུར་གཅད་
རྒྱུ་ཡོད་ཅིང་། དག་མ་དག་འདི་ལ་སྣང་ངོ་དང་ངེས་ངོ་གཉིས་སུ་ཕྱེ་དགོས་ལ།
བརྟགས་ཤིང་དཔྱད་པའི་ངེས་ཤེས་ཀྱི་ངོ་དེར་སྣང་ངོར་མ་དག་པ་དང་ངེས་ངོར་དག་པ་
ཡིན་པ་དང་། རིག་ངོ་འཕྲོད་ཟིན་པའི་གང་ཟག་ལ་སྣང་ངོ་ངེས་ངོ་གཉིས་ཀ་ལ་
དག་པ་ཡིན་དགོས་སོ། །བླ་མའི་རིག་ངོ་སྤྲད་པ་དེ་འཕྲོད་ཟིན་ནས་སྙིང་ཁ་ཆོས་ཀྱི་
ཕོ་བྲང་ནས་འོད་གསལ་གྱི་རིག་པ་དེ་སད་ནས་སེམས་སེམས་བྱུང་དང་བཅས་པའི་
ཡུལ་ཅན་ཐམས་ཅད་ཡེ་ཤེས་སུ་ཤར་ཞིང་། ཡུལ་ལྔ་ལ་སོགས་པའི་ཡུལ་ཐམས་
ཅད་རིག་པའི་རྣམ་ལྡན་དུ་ཤར་དུས་སྣང་བ་ལྷ་དང་ཡུལ་ཅན་ཡེ་ཤེས་སུ་སད་ནས་རང་
དུས་དེའི་ཐོག་ནས་གནས་ཚུལ་དང་སྣང་ཚུལ་གཉིས་ཀ་མཐུན་ལ། སྣང་བའི་
མདུན་ན་མུན་པ་མེད་པ་དང་འདྲ་བར་དག་པའི་སྣང་བ་འབའ་ཞིག་མ་གཏོགས་མ་དག་
པའི་སྣང་བ་མེད་དོ། །གང་ལྟར་ཡང་མདོར་ན་སྣོད་བཅུད་དག་པའི་དཀྱིལ་འཁོར་



ཉིན་དང་པོའི་སྔོན་དུ་འགྲོ་བའི་ཆོས།
ཡིན་པ་ལ་ཡིན་པར་གསལ་འདེབས་དང༌། ཡང་སྒོས་སུ་དེང་དུས་བསྟན་པ་
ཉམས་དམའ་ཉག་ཕྲའི་སྐབས་སུ་སྐྱེ་དགུའི་ཕན་དང་བདེ་བའི་འབྱུང་གནས་རྒྱལ་བའི་
བསྟན་པ་རིན་པོ་ཆེ་ལ་དོན་དང་ལྡན་པའི་བྱ་བ་ཕྲན་བུ་རེ་སྒྲུབ་ཐུབ་ན་སྔོན་བསྐལ་བ་
བཟང་དུས་དང་བསྟན་པ་དར་དུས་སུ་བསྟན་པ་ལ་ཅི་འདྲའི་བྱ་བ་ཆེན་པོ་ཞིག་བསྒྲུབས་
པ་བས་ཀྱང་ཆོད་སྒོ་ཆེ་བ་དང་། བསོད་ནམས་ཀྱང་དེ་བཞིན་དུ་ཆེ་བ་ཡིན་
ནོ། །ཐུབ་པའི་ལུང་རྟོགས་ཀྱི་བསྟན་པ་རིན་པོ་ཆེ་གང་ཟག་གི་རྒྱུད་ལ་བཞུགས་པ་
ཞིག་ཡིན་པས་འདི་གང་ཟག་རང་རྒྱུད་ལ་འཛིན་རྒྱུའི་གནད་ཤེས་པ་དང་། རྒྱལ་
བསྟན་འཛིན་སྐྱོང་སྤེལ་བའི་རྒྱལ་བའི་ཕྲིན་ལས་རྨ་མེད་པ་འདི་ལྟ་བུའི་སྒོ་ནས་མཛད་
པ་བསྒྲུབ་རྒྱུ་ཡོད་པ་འདི་སྐལ་བ་རེ་བཟང་ཞིང་། ཕྱི་ཚུལ་གྱི་དམར་མདོག་ཅིག་
གོན་པས་བསྟན་པའི་རྗེས་འཇུག་ནང་བའི་དགེ་འདུན་པའི་གྲལ་དུ་དོན་གྱི་ཐོག་
ནས་ཐོན་པའི་ངེས་པ་མེད་ལ། བླ་མ་གྲྭ་བ་ཟེར་རྒྱུའི་མཆོད་གནས་དགེ་འདུན་པ་
སྐྱེ་བོ་ཕལ་བ་ཐམས་ཅད་ཀྱིས་ཕྱག་དང་མཆོད་པ་དད་གུས་བྱེད་སའི་ཡུལ་ཡིན་ན་དེའི་
གྲལ་དུ་བསྡད་ནས་མིན་ན་ཡིན་མདོག་བྱས་པས་གོ་མི་ཆོད་ཅིང་། གནས་སྐབས་
གཞན་མགོ་གཡོག་ཅིང་མཐར་གཏུགས་ན་རང་མགོ་གཡོགས་པར་བྱས་ཡོད་
དོ། །ལས་བྱ་བ་གང་ལ་ཞུགས་ཀྱང་། ཞུགས་ན་ཞུགས་གོ་ཆོད་པའི་དོན་དེ་
འགྲུབ་དགོས་ཤིང་། སྐྲ་སོར་གསུམ་གྱི་གཙུག་ཕུད་དེ་མཁན་སློབ་ཀྱི་མདུན་དུ་
ཕུལ་ལ། གོས་སྣེ་གསུམ་གྱི་སྟོན་པའི་ན་བཟའ་དེ་རང་གི་ལུས་ལ་གོན་ན་དེའི་
རྟགས་ཆ་ལུགས་འཆང་བའི་མི་དེས་དེའི་བྱ་བ་དེ་འགྲུབ་དགོས་སོ། །དེ་དགོས་ན་
ཆོས་གོས་རྣམ་གསུམ་ལུས་ལ་གོན་ནས་བསླབ་གསུམ་ཉམས་ལེན་གྱི་དམ་བཅའ་
བླངས་པའི་གང་ཟག་དེས་བསྒྲུབ་རྒྱུ་དེ་གང་རེད་ཟེར་ན། དམག་ལས་ཇག་ལས་



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཚོང་ལས་སྲིད་དོན་གཉེན་སྒྲིག་མཐུན་སྦྱོར་ཞིང་འབྲོག་སོ་ནམ་ལ་སོགས་པ་གཅིག་
ཀྱང་མ་ཡིན་ཏེ། ལས་ཀ་དེ་རྣམས་ཀྱི་ནང་ནས་བུད་བཏང་བས་ན་རབ་བྱུང་ཞེས་
བརྗོད་པ་དང་། ཁྱིམ་ནས་ཁྱིམ་མེད་པར་བུད་ནས་ནང་བའི་ཚུལ་ཁྲིམས་དང་
བརྟུལ་ཞུགས་འཆང་རྒྱུ་དེ་ལ་རབ་ཏུ་བྱུང་ཞེས་བརྗོད་པ་ཡིན་ནོ། །རབ་ཏུ་བྱུང་བ་
ལ་ལས་ཀ་མང་བོ་ཞིག་མེད་ལ། ལས་ཀ་གཅིག་ཁོ་ན་ཡོད་དོ། །ལས་ཀ་
གཅིག་དེ་ཅི་ཞིག་ཡིན་ཟེར་ན། དམ་པའི་ཆོས་འཛིན་རྒྱུ་དེ་ཡིན་ནོ། །དམ་པའི་
ཆོས་སམ་ཐུབ་པའི་བསྟན་པ་དེ་ཅི་འདྲ་ཞིག་ཡིན་ཟེར་ན། སློབ་དཔོན་དབྱིག་གཉེན་
གྱིས། སྟོན་པའི་བསྟན་པ་རྣམ་གཉིས་ཏེ། །ལུང་དང་རྟོགས་པའི་བདག་ཉིད་
དོ། །དེ་འཛིན་བྱེད་དང་སྨྲ་བྱེད་དང་། །སྒྲུབ་པར་བྱེད་པ་ཁོ་ནའོ། །ཞེས་
གསུངས་ཏེ། རྣམ་གཅོད་ཀྱིས་རྒྱལ་བའི་ལུང་རྟོགས་ཀྱི་བསྟན་པ་བཤད་དང་སྒྲུབ་
པ་ཁོ་ནས་འཛིན་རྒྱུ་དང་། ཡོངས་གཅོད་ཀྱིས་དེ་ལས་གཞན་པས་བསྟན་པ་འཛིན་
ཐབས་མེད་པར་ཤུགས་ལ་བསྟན་ཡོད་དོ། །དེས་ན་ལུང་གི་བསྟན་པ་བཤད་པའི་
སྒོ་ནས་འཛིན་རྒྱུ་དང་། རྟོགས་པའི་བསྟན་པ་སྒྲུབ་པའི་སྒོ་ནས་དངོས་སུ་འཛིན་ས་
ལ་ཐོན་ཅིང་། འཛིན་རྒྱུའི་བགོ་སྐལ་བཟང་པོ་ལག་ལ་ཐོན་རྒྱུ་འདི་སྔོན་བསགས་
ཀྱི་ལས་དང་སྨོན་ལམ་གྱི་དབང་གིས་བྱུང་བ་ཞིག་ཡིན་ནོ། །བསོད་ནམས་མ་
བསགས་ན་ཆོས་བཟང་པོ་འདི་ལྟ་བུ་དང་འཕྲད་རྒྱུ་མེད་པས་གོ་སྐབས་བཟང་པོ་འདི་
མི་ཤོར་བའི་ཐོག་ནས་དལ་འབྱོར་དོན་ལྡན་གྱི་གཡུར་དུ་ཟ་བའི་འབྲས་བུ་མཐའ་ཡས་
སེམས་ཅན་གྱི་དོན་དུ་སྨིན་ཤག་ཤག་གི་དོན་འབྲས་ཤིག་ལེན་དགོས་དགོངས་པའི་
ཐུགས་བསྐྱེད་ཁ་ཙམ་ཚིག་ཙམ་མ་ཡིན་པར་དོན་ཐོག་ཏུ་གནས་པའི་དགོངས་བཞེས་
སྔོན་དུ་འགྲོ་བ་དང་བཅས་པས་གསན་དགོས་སོ།།
32



ཉིན་དང་པོའི་སྔོན་དུ་འགྲོ་བའི་ཆོས། །
༢ དངོས་ཀྱི་དོན་བཤད་པ།
ད་ནི་གང་གསན་པར་བྱ་བའི་ཆོས་ཀྱི་རིམ་པ་ལ་མཚོན་ན། སྤྱིར་ན་རྒྱལ་བ་རྫོགས་
པའི་སངས་རྒྱས་བཅོམ་ལྡན་འདས་ཀྱིས་ཐོག་མར་བྱང་ཆུབ་མཆོག་ཏུ་ཐུགས་བསྐྱེད།
བར་དུ་བསྐལ་བ་གྲངས་མེད་མང་པོར་ཚོགས་བསགས། ཐ་མར་མངོན་པར་
རྫོགས་པར་སངས་རྒྱས་པ་ཐམས་ཅད་སེམས་ཅན་ཁོ་ནའི་དོན་ཡིན་ནོ། །དེའི་ཕྱིར་
ན་སྟོན་པས་ཆོས་གསུངས་པ་ཐམས་ཅད་ཀྱང་སེམས་ཅན་གྱི་དོན་མིན་ཐབས་མེད་
ཅིང་། གདུལ་བྱའི་སེམས་ཅན་འདྲ་དང་མི་འདྲ་མང་པོ་ཡོད་པའི་རྒྱུ་མཚན་གྱིས་དེ་
ཐམས་ཅད་ཀྱི་ཁམས་དང་མོས་པ་བསམ་པའི་ཁྱད་པར་མི་འདྲ་བ་ཡིན་ཞིང༌། དེའི་
དབང་གིས་དེ་འདུལ་བྱེད་ཆོས་ཀྱི་རྣམ་གྲངས་ཀྱང་ཆོས་ཕུང་བརྒྱད་ཁྲི་བཞི་སྟོང་ལ་
སོགས་པར་ཕྱེས་ནས་བསམ་གྱིས་ཁྱབ་པར་གསུངས་ཡོད་དོ། །ཐུབ་པའི་གསུང་
གི་ཆོ་འཕྲུལ་དེ་སྒྲ་གཅིག་དོན་མང་ལ་འཇུག་པ། དོན་གཅིག་སྒྲ་སྣ་ཚོགས་ཀྱིས་
སྟོན་པ། གདུལ་བྱ་འགའ་རེ་ལ་སྒྲ་ཚིག་དང་ཡི་གེས་སྟོན་པ། འགའ་རེ་ལ་
བརྗོད་དུ་མེད་པས་ཆོས་གསུང་རྒྱུ་ལ་སོགས་པ་ཡོད་ཅིང་། སོ་སོའི་སྐྱེ་བོའི་བློ་
ཡུལ་ལས་འདས་པ་ཞིག་ཡིན་ནོ། །ཡིན་ན་ཡང་སངས་རྒྱས་ཀྱི་ཆོས་གསུངས་པ་
ཐམས་ཅད་སེམས་ཅན་གྱི་དོན་སྒྲུབ་པའི་ཆེད་དུ་ཡིན་པས་གང་བསྒྲུབ་པར་བྱ་བ་
སེམས་ཅན་གྱི་དོན་དེ་རྣམ་པ་གཉིས་ཀྱི་ཁོངས་སུ་འདུས་ཏེ། གནས་སྐབས་མངོན་
མཐོ་ལྷ་མིའི་རྟེན་སྒྲུབ་པ་དང་། མཐར་ཐུག་ངེས་ལེགས་རྫོགས་པའི་སངས་རྒྱས་
ཀྱི་གོ་འཕང་སྒྲུབ་པ་དེ་གཉིས་ཀ་ཡིན་ནོ། །དེ་ཡང་ལམ་གྱི་རྣམ་བཞག་གི་དབང་དུ་
བཏང་ནས་ཕྱེས་ན་སྐྱེས་བུ་གསུམ་གྱི་ལམ་གྱི་རིམ་པ་སྟེ། མངོན་མཐོ་སྒྲུབ་བྱེད་ཀྱི་
སྐོར་ནས་གསུངས་པ་ཐམས་ཅད་སྐྱེས་བུའི་ཆུང་ངུའི་ལམ་དངོས་དང་སྐྱེས་བུ་ཆུང་ངུ་



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
དང་ཐུན་མོང་བའི་ལམ་ཡིན་ཞིང་། འཁོར་བའི་ནང་ནས་གྲོལ་བ་ཙམ་གྱི་ཐར་བ་
ཉན་རང་གི་ཐེག་པའི་སྐོར་ནས་གསུངས་པ་ཐམས་ཅད་སྐྱེས་བུ་འབྲིང་གི་ལམ་དངོས་
སམ་འབྲིང་དང་ཐུན་མོང་བའི་ཆོས་སྐོར་ཡིན་ལ། ཐམས་ཅད་མཁྱེན་པ་རྣམ་
མཁྱེན་སངས་རྒྱས་ཀྱི་གོ་འཕང་སྒྲུབ་པའི་ཐབས་ཀྱི་ཆོས་སྐོར་ཐམས་ཅད་སྐྱེས་བུ་ཆེན་
པོའི་ལམ་གྱི་རིམ་པ་སྟེ་དེ་ལྟར་དུ་ཡིན་ནོ། །དེ་ལས་ཀྱང་རང་རེ་ཐེག་ཆེན་གྱི་
གདུལ་བྱར་གྱུར་བའི་གང་ཟག་ལ་སྐྱེས་བུ་ཆེན་པོའི་ལམ་དེ་ཡང་རྒྱུ་དང་འབྲས་བུའི་
ཐེག་ཆེན་རྣམ་པ་གཉིས། མདོ་དང་སྔགས་ཀྱི་ཆོས་ཚུལ་ནས་བརྩམས་ཏེ་གསུངས་
པ་ཞིག་ཡིན་ནོ། །ད་རེས་སྐབས་དོན་གསན་བྱའི་སྙིང་པོ་གང་ཡིན་ན་སྐྱེས་བུ་ཆེན་
པོའི་ཆོས་སྐོར། མདོ་སྔགས་གཉིས་ཀྱི་ནང་ནས་སྔགས། སྔགས་ལ་ཡང་རྒྱུད་
སྡེ་བཞིའམ་དྲུག་གི་འཆད་ཚུལ་གྱི་ནང་ནས་ཐུན་མོང་གི་བཤད་ཚུལ་ལྟར་དུ་བྱས་ན་
སྔགས་བླ་མེད་ཀྱི་ཆོས་སྐོར་ཡིན་ཞིང་། སྔགས་འདི་ལ་ཡང་འགྱུར་སྔ་ཕྱིའི་དབང་
གིས་གངས་ཅན་བོད་ཀྱི་ལྗོངས་འདི་ནས་སྔགས་གསར་རྙིང་གི་དབྱེ་བ་ཕྱེ་རྒྱུའི་ཐ་སྙད་
ཅིག་ཡོད་སོང་བ་ལྟར་དུ་བྱས་ན་སྔགས་རྙིང་མ། སྔ་འགྱུར་རྙིང་མའི་ལུགས་ཀྱི་
སྔགས་ཕྱི་རྒྱུད་གསུམ་དང་ནང་རྒྱུད་གསུམ་གྱི་དབྱེ་བ་ཡོད་པའི་ནང་གི་ནང་རྒྱུད་ཡོ་
ག་རྣམ་པ་གསུམ་དང་འབྲེལ་བའི་ཟབ་ཆོས་ཞི་ཁྲོ་དགོངས་པ་རང་གྲོལ་གྱི་ཆོས་ཚན་
འདི་ཉིད་ཡིན་པ་ལས། ལས་བྱང་རྩར་ཕྲེང་ཚོར་བ་རང་གྲོལ་གྱི་སྙིང་པོ་ཚུར་
བསྡུས་པ། རང་རེའི་དུས་རྒྱུན་གྱི་ཁ་སྐད་ལྟར་དུ་བྱས་ན་ལས་བྱང་ཆུང་བ་འདི་ཉིད་
འཆད་ཉན་བགྱི་བའི་སྐབས་ཡིན་ནོ། །འདིའི་ཆོས་ཁུངས་བརྒྱུད་པ་གསུམ་གྱི་ལོ་
རྒྱུས་ཀྱི་ཐོག་ནས་བཤད་ན་སེམས་ཅན་ཐམས་ཅད་ཀྱི་འདྲེན་པ། འགྲོ་བ་སྐྱབས་
མེད་ཀྱི་སྐྱབས། མགོན་མེད་ཀྱི་མགོན་དུ་གྱུར་བ། རྒྱལ་བ་རྫོགས་པའི་སངས་



ཉིན་དང་པོའི་སྔོན་དུ་འགྲོ་བའི་ཆོས། །
རྒྱས་བསྐལ་བཟང་རྣམ་འདྲེན་བཞི་བ་དེ་ཉིད་གཞི་ཀ་དག་ཆེན་པོའི་རང་ངོ་ལས་མ་
གཡོས་བཞིན་དུ་གཞི་སྣང་ལྷུན་གྲུབ་རིན་པོ་ཆེའི་སྐབས་སུ་ཁྱད་ཆོས་དྲུག་གིས་གདོད་
མའི་ནང་དབྱིངས་སུ་མངོན་པར་རྫོགས་པར་སངས་རྒྱས་ནས་ཆོས་སྐུ་འགྱུར་མེད་ཀྱི་
ཀློང་ན་ཀུན་ཏུ་བཟང་པོའི་རྣམ་རོལ་ཏུ་བཞུགས་ཏེ་ཡེ་ཤེས་རང་གི་ངང་གིས་གསལ་
བའི་འཁོར་ཚོགས་ལ་ཆོས་ཉིད་འཕོ་འགྱུར་མེད་པའི་ཆོས་གསུངས་པ་ཡིན་
ནོ། །དེའི་སྣང་ཆ་ལོངས་སྤྱོད་རྫོགས་པའི་རྒྱལ་ཐབས་ལ་མངའ་དབང་འབྱོར་བའི་
སྟོན་པ་ཡིས་དགོངས་པ་ཐ་མི་དད་པའི་རིགས་ལྔའི་རྒྱལ་བ་གངས་ཆེན་མཚོ་ལ་བརྡ་
ཚིག་ལས་འདས་པའི་ཆོས་བསྟན་ཅིང་། དེ་ལས་ཀྱང་ཕྱི་གསལ་དུ་བྱེད་སྤྲུལ་
ལོངས་སྐས་དག་པའི་ས་ལ་གནས་པའི་སེམས་དཔའ་ཆེན་པོ་སོ་སོ་ལ་བརྡ་ཆོས་
བསྟན་ལ། དེ་ལས་གང་ཟག་མི་དང་མི་མིན་གྱིས་སྙན་ནས་སྙན་དུ་བརྒྱུད་པའི་
བརྒྱུད་པ་དེ་གསང་སྔགས་སྤྱིའི་བཤད་ཚུལ་དང་འདྲ་བ་དང༌། དེའི་ནང་གི་བྱེ་བྲག་
གི་ཁྱད་པར་ལོངས་སྐུ་རིགས་ལྔར་སྣང་བའི་སྒྱུ་འཕྲུལ་བཀོད་པའི་ཞིང་ཁམས་རྣམ་
གྲོལ་དབུགས་ཆེན་འབྱིན་པའི་སྤྲུལ་བའི་ཞིང་ཁམས་ལྔའི་ནང་གི་ནུབ་ཕྱོགས་བདེ་བ་
ཅན་གྱི་ཞིང་ཁམས་ནས་མགོན་པོ་འོད་དཔག་མེད་ཀྱི་ཐུགས་ཀའི་ཧཱུྃ༔ ཡིག་ལྷོ་ནུབ་འོ་
མ་ཅན་གྱི་རྒྱ་མཚོ་ལ་འཕོས་པ་དེ་མེ་ཏོག་པདྨའི་སྙིང་པོ་ལས་རང་འཁྲུངས་རིག་པ་
ཐོལ་སྐྱེས་ཀྱི་ཚུལ་དུ་བརྫུས་ཏེ་འཁྲུངས་པའི་སྤྲུལ་སྐུ་པདྨ་འབྱུང་གནས་རྒྱལ་བ་
དགོངས་བརྒྱུད་རིག་འཛིན་བརྡ་བརྒྱུད་གང་ཟག་སྙན་བརྒྱུད་དེ་གསུམ་པོ་ཚང་བའི་
བརྒྱུད་ཚུལ་གསུམ་གྱི་རིམ་པ་ཡིས་གུ་རུ་རིན་པོ་ཆེ་ལ་རྒྱལ་བ་ཐམས་ཅད་ཀྱི་ཐུགས་
བཅུད་དགོངས་པའི་གསང་སྔགས་ཀྱི་བཀའ་བབ་པའམ་ཡང་ན་གསང་སྔགས་ཀྱི་སྟོན་
པར་སངས་རྒྱས་རང་ཉིད་ཀྱིས་ལུང་བསྟན་པ་ལྟར་དུ་སངས་རྒྱས་གཉིས་པའི་ཚུལ་དུ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བྱོན་ནོ། །གུ་རུ་རིན་པོ་ཆེས་ཟབ་ལམ་བཀའ་བབ་ཀྱི་གདམས་པ་གྲངས་ལས་
འདས་པ་ཞིག་གི་ཆོས་ཆར་ཕབ་པའི་ནང་ནས་ཟབ་ཆོས་ཞི་ཁྲོ་དགོངས་པ་རང་གྲོལ་
འདི་ནང་བརྒྱུད་སྡེ་གསུམ་གྱི་དགོངས་པའི་བཅུད་འདུས་སྙིང་པོ་དྲིལ་བ་ཡིན་ལ།
འདི་བཀའ་གཏེར་དག་སྣང་གི་ཆོས་ཚན་གྱི་ནང་ནས་ཟབ་མོ་གཏེར་གྱི་ཆོས་སྐོར་ཡིན་
ནོ། །ཞི་ཁྲོའི་ཆོས་སྐོར་ལ་ཡང་གཏེར་ཁ་སྣ་ཚོགས་ཀྱི་ཁྱད་པར་གྱིས་ཞི་ཁྲོའི་
དཀྱིལ་འཁོར་རིགས་འདྲ་དང་མི་འདྲ་མང་དུ་ཡོད་ཅིང་། ཞི་ཁྲོ་རང་གཞུང་ལ་
བཀོལ་རྒྱུད་ཀྱིས་ཁ་སྐོང་མཛད་དེ་རྒྱུད་སྡེ་དང་སྒྲུབ་སྡེ་འབྲེལ་བའི་སྒྲུབ་པ་གཙོ་བོར་
བྱེད་པའི་ལུགས་རྩལ་འདོན་མཛད་པ་ཞིག་ཡིན་ནོ། །སྒྲུབ་ཐབས་དེ་ཡང་མན་ངག་
གི་དགོངས་པས་ཟུར་བརྒྱན་ཏེ་སྒྲུབ་ཐབས་མན་ངག་དང་འབྲེལ་བའི་གནད་ཚང་བ།
མན་ངག་དེ་ཡང་ཞལ་ཤེས་ཀྱི་ལྡེ་མིག་ཡོད་པ། ཞལ་ཤེས་ཀྱི་ལྡེ་མིག་མེད་ན་ཐོར་
བུ་ཡིན་པས་དེ་ལྟར་ཞལ་ཤེས་ཀྱི་ལྡེ་མིག་མེད་པའི་ཐོར་བུ་མ་ཡིན་པར་མན་ངག་ཆོག་
ཁྲིགས་དང་འབྲེལ་བའི་ཏན། ཆོག་ཁྲིགས་དེ་ཡང་ལག་ལེན་གྱི་གནད་དུ་མ་ཁེལ་
བའི་ཚོད་ཡོད་དུ་མ་སོང་བའི་ཆོག་ཁྲིགས་ཕྱག་བཞེས་དང་འབྲེལ་བའི་འབྲེལ་བ་བཞི་
ལྡན་གྱི་ཟབ་ཆོས་འདི་གུ་རུས་ལུང་ཟིན་གཏེར་སྟོན་གླིང་པ་བརྒྱད་དམ་བཅུ་གཅིག་གི་
ནང་ནས་རིགས་ལྔའི་རིགས་ལས་བྲིས་པའི་མཚན་གྱི་ནང་ནས་བྱང་ན་ཀརྨ་གླིང་པ་
ཞེས་ཡོངས་སུ་གྲགས་པའི་གཏེར་སྟོན་ཆེན་པོ་དེ་ཉིད་ཀྱི་གཏེར་སྐལ་ལས་བྱོན་པའི་
ཟབ་ཆོས་འགྲོ་དོན་ནམ་མཁའ་དང་མཉམ་པ་དེ་ཉིད་ཡིན་ནོ། །འདི་ལ་བསྐྱེད་རིམ་
གཙོ་བོར་བསྟན་པའི་དཀྱིལ་ཆོག་དང་ལས་བྱང་ཆེ་ཆུང་ངམ་རྒྱས་བསྡུས་རྣམ་པ་
གཉིས། རྫོགས་རིམ་གཙོ་བོར་བསྟན་པའི་བར་དོ་དྲུག་གི་ཁྲིད་ཡིག གཉིས་ཀ་
གཙོ་བོར་བསྟན་པའི་སྨིན་བྱེད་དབང་གི་རིམ་པ་རྒྱས་འབྲིང་བསྡུས་གསུམ་སོགས་ཀྱི་



ཉིན་དང་པོའི་སྔོན་དུ་འགྲོ་བའི་ཆོས།
ཆོས་ཚན་མང་ངོ༌། །ལས་བྱང་དང་། བསྐང་བཤགས། རིགས་དྲུག་
གནས་འདྲེན་དང་། སྦྱིན་སྲེག་གི་སྐོར་ལ་སོགས་པ་གཙོ་བོར་བསྐྱེད་པ་མ་ཧཱ་ཡོ་
གའི་ཉམས་ལེན་གྱི་གནད་དང་མཐུན་ལ། ཡང་མཆོག་དབང་སྐོར་གསུམ།
ལུས་དཀྱིལ་སྒོམ་རིམ། བག་ཆགས་རང་གྲོལ། ཐབས་ལམ་བདེ་ཆེན་གྱི་ཁྲིད་
ལ་སོགས་པ་འགའ་རེ་ལུང་ཨ་ནུ་ཡོ་གའི་ཉམས་ལེན་དང་གཙོ་བོར་མཐུན་ཤས་ཆེ་ས་
ཡིན་ཞིང་། སྐྱེ་གནས་བར་དོ་དང་། བསམ་གཏན་བར་དོའི་ཁྲིད། རིག་པ་
ངོ་སྤྲོད་ཅེར་མཐོང་རང་གྲོལ་དེ་ཚོ་ཕྱག་རྫོགས་ཟུང་འཇུག་ དེའི་ནང་ནས་ཀྱང་
རྫོགས་ཆེན་ཁྲེགས་ཆོད་ཀྱི་ཉམས་ལེན་གྱི་གནད་བསྡུས་པ་ཡིན་པ་དང་། སྐུ་
གསུམ་ངོ་སྤྲོད་དང་། ཐོད་རྒལ་སྒྲོན་དྲུག་གི་ཁྲིད་ལ་སོགས་པ་མང་པོ་ཞིག་
རྫོགས་ཆེན་མན་ངག་སྡེའི་སྐོར་དུ་གཏོགས་སོ། །ད་རུང་ལམ་གྱི་ཆ་ལག་མ་
བསྒོམས་སངས་རྒྱས་ཆོས་ལྔ་གསུང་རྒྱུའི་ལམ་གྱི་སྐྱེལ་མ་ལྟ་བུ་འཕོ་བ་དྲན་པ་སངས་
རྒྱས། དེ་ལ་བརྟན་པ་མ་ཐོབ་ན་བསུ་མ་ལྟ་བུ་བར་དོའི་ངོ་སྤྲོད་ཐོས་པས་སངས་
རྒྱས། ཉམས་ལེན་མི་ཤེས་པའི་ཐ་མལ་བའི་སྐྱེ་བོ་ལ་བཏགས་པས་གྲོལ་བ་འཁོར་
ལོའི་གདམས་པ། ཟོས་པས་འཚང་རྒྱ་བ་སྐྱེ་བདུན་གྱི་རིལ་བུ་ལ་སོགས་པ་ཡོད་
དོ། །རྫོགས་རིམ་བར་དོ་དྲུག་གི་དངོས་གཞིའི་ཁྲིད་ཡིག་དེ་ཚོ་ལ་མཚོན་ན་སྐྱེ་
གནས་བར་དོའི་ཁྲིད་ཡིག་ཀུན་གཞི་རང་གྲོལ་ཕྱི་ནང་གི་ཐོས་བསམ་གྱིས་སྒྲོ་འདོགས་
གཅོད་པ་ཐི་བྱ་ཚང་དུ་འཇུག་པ་ལྟ་བུའི་གདམས་ངག་ཐེ་ཚོམ་མི་དགོས་པར་གྲོལ་བ་
ཐོབ་པའི་ཆོས་དང་གཅིག རྨི་ལམ་བར་དོའི་ཁྲིད་ཡིག་འཁྲུལ་བ་རང་གྲོལ་བག་
ཆགས་ཀྱི་མཚམས་སྦྱོར་ཞིང་འོད་གསལ་ལམ་དུ་འཁྱེར་བ་མུན་ཁང་དུ་སྒྲོན་མེ་བཏེག་
པ་ལྟ་བུའི་ལམ་ཚད་རང་གིས་འཛིན་ཆོག་པའི་གདམས་ངག་དང་གཉིས། བསམ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གཏན་བར་དོའི་ཁྲིད་ཡིག་རིག་པ་རང་གྲོལ་དྭ་ཕྲུག་མ་དང་འཕྲད་པ་ལྟ་བུའམ་སྒེག་
མོས་མེ་ལོང་ལ་བལྟ་བ་ལྟ་བུ་ཟུང་འཇུག་གཉིས་མེད་དུ་གྲོལ་བའི་གདམས་ངག་དང་
གསུམ། འཆི་ཁ་བར་དོའི་ཁྲིད་ཡིག་དྲན་པ་རང་གྲོལ་མི་གསལ་བ་ལ་གསལ་
གདབ་པ་རྒྱལ་བོས་བཀའ་ཐེམ་བསྐུར་བ་ལྟ་བུ་ཆོས་ཉིད་རང་ངོ་འཕྲོད་པའི་གདམས་
ངག་དང་བཞི། ཆོས་ཉིད་བར་དོའི་ཁྲིད་ཡིག་མཐོང་བ་རང་གྲོལ་རང་སྣང་ལ་ཡིད་
ཆེས་པ་མ་པང་དུ་བུ་འཇུག་པ་ལྟ་བུ་གདོད་མའི་གྲོལ་སར་པར་གྱིས་འདེབས་པའི་
གདམས་ངག་དང་ལྔ། སྲིད་པ་བར་དོའི་ཁྲིད་ཡིག་སྲིད་པ་རང་གྲོལ་ཡུར་བ་རྐང་
ཆད་ལ་ཝ་འཛུགས་པ་ལྟ་བུ་སྐྱེ་བ་སྤྲུལ་སྐུའི་གདམས་ངག་དང་དྲུག་ཡོད་དོ། །དེ་
ཐམས་ཅད་ཀྱང་རེ་རེ་བཞིན་དུ་བར་དོའི་ངོ་བོ། ངེས་ཚིག དབྱེ་བ། རང་
བཞིན། མཚན་ཉིད། ས་མཚམས། དཔེ་དྲུག རྟགས་དྲུག གནས་
དྲུག ལུས་དྲུག ཚེ་ཚད་དྲུག དེ་བཞིན་དུ་བར་དོ་རེ་རེ་བཞིན་དུ་བར་དོའི་
སྣང་ལུགས། ངོ་སྤྲོད། ཉམས་ལེན། གདམས་ངག ཉེས་དམིགས།
ཕན་ཡོན། རྩ་ཚིག་དང་བཅས་རྣམ་གྲངས་དྲུག་གསུམ་བཅོ་བརྒྱད་ཀྱི་ཐོག་ནས་
བར་དོའི་ཆོས་ཐམས་ཅད་གཏན་ལ་ཕབ་ནས་གསུངས་སོ། །འདི་ལ་ཆོས་བཀའ་
གཞན་གྱི་ཕ་རྒྱུད་ཀྱི་རིམ་ལྔ་ཞེས་པ་དང་། མ་རྒྱུད་ཀྱི་ཕྱག་རྒྱ་བཞི་ཞེས་པ་དང་།
དེ་མིན་སྦྱོར་དྲུག་ལ་སོགས་པའི་རྫོགས་རིམ་ཐམས་ཅད་ཀྱི་གནད་ཡོངས་རྫོགས་
འདུས་ཡོད་པ་ཡིན་ནོ། །ད་རེས་ཀྱི་སྐབས་སུ་བཤད་བྱ་ལས་བྱང་རྩར་ཕྲེང་ཚོར་བ་
རང་གྲོལ་རྒྱས་བསྡུས་འདི་ལྟ་བུ་ཡིན་ན་སྒྲ་ཐལ་འགྱུར་རྩ་བའི་རྒྱུད་ལ་སོགས་པ་རྒྱུད་
བཅུ་བདུན་དང་སྒྱུ་འཕྲུལ་སྡེ་བརྒྱད་ལ་སོགས་པའི་སྤྱི་རྒྱུད་དེ། འདི་ནས་སྒྱུ་འཕྲུལ་
སྡེ་བརྒྱད་ཅེས་པའི་སྒྱུ་འཕྲུལ་སྡེ་བརྒྱད་འདི་རྡོ་སེམས་སྒྱུ་འཕྲུལ་དྲ་བ་སྡེ་བརྒྱད་ལ་གོ་



ཉིན་དང་པོའི་སྔོན་དུ་འགྲོ་བའི་ཆོས།
དགོས། སྒྱུ་འཕྲུལ་དྲ་བ་ཡོད་ཚད་ལ་གོ་སོང་ན་ཁྱབ་ཆེ་སོང་བ་ཡིན་ལ། རྡོ་
སེམས་སྒྱུ་འཕྲུལ་དྲ་བ། རྣམ་སྣང་སྒྱུ་འཕྲུལ་དྲ་བ། ་ ལྷ་མོ་སྒྱུ་འཕྲུལ་དྲ་བ།
འཇམ་དཔལ་སྒྱུ་འཕྲུལ་དྲ་བ་ལ་སོགས་པ་ཡོད་ཅིང་། འདིར་སྒྱུ་འཕྲུལ་སྡེ་བརྒྱད་
གསུང་རྒྱ་འདི་རྩ་རྒྱུད་གསང་བ་སྙིང་པོ་སེམས་དང་ཡེ་ཤེས་རང་སྣང་བར་བསྟན་པའི་
བརྗོད་བྱ་ཅན་དེ་ཉིད་དང་། ཕྲིན་ལས་རྫོགས་པར་བསྟན་པའི་སྒྱུ་འཕྲུལ་བཞི་བཅུ་བ་
བཤད་རྒྱུད། དཀྱིལ་འཁོར་རྫོགས་པར་བསྟན་པའི་སྒྱུ་འཕྲུལ་བརྒྱད་པ།
དབང་བསྐུར་གསལ་བར་བསྟན་པ་སྒྱུ་འཕྲུལ་བླ་མ། དམ་ཚིག་མཆོག་ཏུ་བསྟན་པ་
སྒྱུ་འཕྲུལ་ལེ་ལག ཡོན་ཏན་རྒྱས་པར་བསྟན་པ་སྒྱུ་འཕྲུལ་བརྒྱད་ཅུ་བ། ལྷའི་
སྐུ་མདོག་དང་ཕྱག་མཚན་བསྟན་པ་སྒྱུ་འཕྲུལ་རྡོ་རྗེའི་མེ་ལོང་། དེའི་སྟེང་དུ་སྒྱུ་
འཕྲུལ་རྒྱ་མཚོ་དང་ཐར་བ་གཉིས། རྒྱ་མཚོ་དང་ཐར་བ་གཉིས་ཀ་གང་ཡིན་ཟེར་ན།
རྒྱ་མཚོ་དེ་འོད་གསལ་གཙོ་བོར་བསྟན་པ་དང་། ཐར་བ་ནི་ཐར་ལམ་གཙོ་བོར་
བསྟན་པ་སྟེ་དེ་དག་ཐམས་ཅད་ཡིན་ནོ། །དེ་ཡིས་མི་ཚད་པར་ལས་བྱང་རྩར་ཕྲེང་
འདི་གླང་པོ་རབ་འབོགས། མན་ངག་སྙིང་དགོངས། བཀའ་བརྒྱད་གསང་
འདུས། ཀློང་གསལ་ཉི་མའི་རྒྱུད་ལ་སོགས་པའི་སྒོས་རྒྱུད་རྣམས་ཀྱི་སྙིང་པོ་
གཅིག་ཏུ་དྲིལ་བ་ཡིན་ནོ། །ཡང་ཞི་ཁྲོ་སྤང་སྐོང་གི་དོན་བསྡུས་བརྒྱ་ཕྱག དྲི་
མེད་བཤགས་རྒྱུད་ཀྱི་དོན་བསྡུས་ཀློང་བཤགས་ལ་སོགས་པ་མདོར་ན་དབང་པོ་རྣོ་
རྟུལ་ལ་མ་ལྟོས་པའི་གང་ཟག་གཅིག་འཚང་རྒྱ་བའི་ལམ་གྱི་རིམ་པ་ཆ་ཚང་ཞིབ་རྒྱས་
སུ་བཞུགས་པ་ཡིན་ནོ། །འདིའི་བརྒྱུད་ཚུལ་གྱི་ལོ་རྒྱུས་དང་འབྲེལ་བའི་ཆོས་ཀྱི་ཆེ་
བའི་ཐོག་ནས་བཤད་ན་ཁ་རྩང་ང་ཚོས་དབང་བསྐུར་དུས་དབང་གི་ལོ་རྒྱུས་ཀྱི་ནང་
ནས་བྱུང་བ་བཞིན་དུ་སྔར་སློབ་དཔོན་ཆེན་པོ་བོད་ཡུལ་དུ་དངོས་སུ་ཕྱགས་ཕེབས།



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བོད་ཀྱི་ལྷ་འདྲེ་མ་རུང་བ་ཐམས་ཅད་བཏུལ། མདོ་སྔགས་དམ་པའི་ཆོས་ཀྱི་ཉི་ཟླ་
ཟུང་གཅིག་ཤར་ནས་བོད་ཡུལ་དམ་ཆོས་ཀྱི་འབྱུང་གནས་སུ་བསྒྱུར་བའི་སྐབས་སུ་
སློབ་དཔོན་ཆེན་པོ་སྲིན་ཡུལ་ལ་འབྱོན་རན་ཁའི་ཉིན་ཞིག་ལ་སློབ་དཔོན་ཆེན་པོའི་
མདུན་དུ་ཆོས་རྒྱལ་ཚངས་པ་ལྷའི་མེ་ཏོག་ཡབ་སྲས་དང་། མཁའ་འགྲོ་ཡེ་ཤེས་
མཚོ་རྒྱལ། ལོ་ཙཱ་བ་ཅོག་རོ་ཀླུའི་རྒྱལ་མཚན་ལ་སོགས་པ་ལས་ཅན་དག་པའི་
འཁོར་མང་པོ་ཞིག་འདུས་ནས་དེ་རྣམ་པས་གསེར་གཡུ་ལ་སོགས་པའི་རིན་པོ་ཆེའི་
མཎྜལ་མང་པོ་ཞིག་གུ་རུ་རིན་པོ་ཆེ་ལ་ཕུལ་ཏེ། ཆོས་རྒྱལ་ཁྲི་སྲོང་ལྡེའུ་བཙན་
གྱིས་གཙོ་བོར་མཛད་དེ་གུ་རུ་རིན་པོ་ཆེ་ལ་སློབ་དཔོན་དུས་གསུམ་མཁྱེན་པ་ཁྱེད་ཀྱི་
བཀའ་དྲིན་གྱིས་བོད་ཡུལ་མུན་པའི་གླིང་འདིར་ཐེག་པ་གོང་འོག་རྒྱུད་སྡེ་ཕྱི་ནང་གི་
ཆོས་ཀྱི་སྒྲོན་མེ་སྦར་བར་བྱས་ཤིང་། ཆེ་ཐོབ་ཆེ་ཡིས་འཚོངས་ལ། ཆུང་ཐོབ་
ཆུང་གིས་འཚེངས་ཡོད་ཀྱང་། བདག་མངའ་རྒྱལ་པོ་རྗེ་འབངས་དང་ཁྱད་པར་དུ་
མ་འོངས་ཕྱི་རབས་ཀྱི་འགྲོ་བའི་དོན་དུ་ཆོས་ཐམས་ཅད་ཀྱི་འགག་དོན་གཅིག་ཏུ་དྲིལ་
བའི་ཚེ་ལུས་གཅིག་གི་སྟེང་དུ་སངས་རྒྱས་འཐོབ་ཐུབ་པའི་ཆོས་ཡུན་རིང་གི་དཀའ་
སྤྱད་དང་སྡུག་རུས་འབད་བརྩོན་ལ་མི་ལྟོས་པའི་ཐོས་པ་ཙམ་གྱིས་གྲོལ་བའི་ཆོས་ཟབ་
དོན་འདུས་པ་ཞིག་གནང་རོགས་གྱིས་ཞེས་དེ་ལྟར་ཞུས་པས། གུ་རུ་རིན་པོ་ཆེས་
ཞལ་དགྱེས་འཛུམ་གྱི་ངང་རྒྱལ་བློན་རྗེ་འབངས་ལས་ཅན་གྱི་འཁོར་ལ་གཟིགས་ནས་
ཁྱེད་རྒྱལ་པོ་ཡབ་སྲས་རྗེ་བློན་དང་བཅས་པའི་ཐུགས་བཞེད་བཞིན་དཔལ་ཀུན་ཏུ་
བཟང་པོའི་དགོངས་པ་མངོན་དུ་ཕྱུང་བ། རྫོགས་པ་ཆེན་པོའི་རྒྱུད་འབུམ་ཕྲག་དྲུག་
ཅུ་རྩ་བཞིའི་གནད་འགག་གཅིག་ཏུ་དྲིལ་བ། ཐོས་པ་ཙམ་གྱིས་ངན་སོང་གི་སྐྱེ་སྒོ་
གཅོད་པ། གོ་བ་ཙམ་གྱིས་བདེ་ཆེན་གྱི་ཞིང་ལ་འདྲེན་པ། དོན་ཡིད་ལ་བྱས་ན་



ཉིན་དང་པོའི་སྔོན་དུ་འགྲོ་བའི་ཆོས།
ལྷན་གྲུབ་རིག་འཛིན་གྱི་ས་ལ་སྙོག་ཐུབ་པ། གང་འབྲེལ་ཚད་དོན་དང་ལྡན་པའི་
ཆོས་ཤིག་ཡོད་ཀྱང་། ཁྱབ་གདལ་དུ་སྤེལ་ཉེས་སོང་ན་གདུལ་བྱ་བློ་ཆུང་སྐལ་
དམན་ལོག་ལྟ་ཅན་གྱིས་བློ་ལ་མི་ཤོང་ནས་སྐུར་འདེབས་བྱས་ན་ངན་སོང་དུ་འཕེན་
པས་དེ་ལྟ་བུའི་གང་ཟག་ལ་རླུང་ཕྱོགས་སུའང་སྒྲོག་མི་ཉན་ཞིང་། ཆོས་འདི་མ་
འོངས་སྙིགས་མའི་དུས་ཀྱི་སྐལ་ལྡན་འགྲོ་བའི་དོན་དུ་གཏེར་དུ་སྦོས་གསུངས་ལ།
ཆོས་ཟབ་མོ་དེའི་མཚན་ལ་ཟབ་ཆོས་ཞི་ཁྲོ་དགོངས་པ་རང་གྲོལ་བཏགས་ཏེ་ཆོས་
བཀའ་ཡོངས་རྫོགས་གནང་ནས་མཐར་གཏེར་དུ་སྦས་པ་ཡིན་ནོ། །གུ་རུའི་གཏེར་
ལུང་གི་ཁ་བྱང་གི་ནང་དུ། དེ་དུས་སྙིང་གི་བུ་མཆོག་སྐལ་ལྡན་ཞིག །ཕ་ལ་
གྲུབ་ཐོབ་ཉི་ཟླའི་མིང་ཅན་འབྱུང་། །ཀརྨ་གླིང་པ་ཞེས་བྱའི་སྙིང་སྟོབས་
ཅན། །བརླ་གཡས་སྨེ་བ་ཡེ་ཤེས་སྤྱན་འདྲས་མཚན། །འབྲུག་སྦྲུལ་ལོ་བ་
ལས་ཀྱི་དཔའ་བོའི་རིགས། །སྐལ་ལྡན་སྐྱེས་བུ་དེ་དང་འདི་འཕྲད་
ཤོག །གསུངས་ནས་སྨོན་ལམ་གཏད་རྒྱ་མཛད་པ་ཡིན་ཞིང་། སྨོན་ལམ་
གཏད་རྒྱ་མཛད་པ་ལྟར་དུ་འདོན་དུས་འདུལ་བྱང་དུས་རྟགས་རྟེན་འབྲེལ་དང་བཅས་པ་
སྟོབས་སུ་བདོ་བའི་གནས་སྐབས་ན། ཡབ་གྲུབ་ཐོབ་ཉི་ཟླ་སངས་རྒྱས་ཞེས་པ་
དགུང་ལོ་བརྒྱ་དང་ཉི་ཤུ་བཞུགས་མཁན་དེའི་སྲས་གྲུབ་ཐོབ་གཏེར་སྟོན་གྱི་རྒྱལ་པོ་
ཀརྨ་གླིང་པས་སྒམ་པོ་གདར་གྱི་རི་བོའམ་དྭགས་ལ་སྒམ་པོའི་རི་ལྷ་བྲན་གར་སྟབས་
བྱེད་པ་དང་འདྲ་བའི་གཏེར་གནས་ནས་སྤྱན་དྲངས་ཏེ། ཁོང་རང་ཉིད་ཀྱི་དངོས་
སློབ་བཅུ་གཅིག་གི་ནང་ནས་མཆོག་ཏུ་གྱུར་བ་སྐུ་སྲས་ཉི་ཟླ་ཆོས་རྗེ་ལ་གནང༌།
དེས་གུ་རུ་ཉི་ཟླ་འོད་ཟེར་ལ་གནང་། དེས་ཆོས་བདག་ནམ་མཁའ་རྒྱ་མཚོ་ལ་
བརྒྱུད་དེ་བརྒྱུད་པ་གསུམ་གྱི་ཚེ་དེར་ཆིག་བརྒྱུད་མ་གཏོགས་བཀའ་རྒྱ་མ་ཁྲོལ་བ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཡིན་ནོ། །དེའི་མཚམས་སུ་སྤེལ་ཆོག་རྒྱུ་དབྱིངས་ཀྱི་མཁའ་འགྲོའི་ལུང་བསྟན་
ལྟར་ཆོས་བདག་བཀའ་བབ་ཀྱི་བདག་པོ་རྒྱ་ར་བ་ནམ་མཁའ་ཆོས་ཀྱི་རྒྱ་མཚོའི་སྐུ་ཚེའི་
སྨད་ཙམ་ཞིག་ཏུ་བཀའ་རྒྱ་ཡོངས་སུ་རྫོགས་པ་ཁྲོལ་ནས་དབང་ཁྲིད་རྒྱས་པའི་ལུགས་
ལྟར་དུ་ཐུགས་ཆེན་ཀརྨ་ཆགས་མེད་ནས་གྲུབ་ཐོབ་རྫོགས་ཆེན་རིན་པོ་ཆེ་པདྨ་རིག་
འཛིན་ནས་ད་ལྟའི་བར་བརྒྱུད་པའི་བརྒྱུད་པ་དེ་ལྟར་ལགས་སོ། །ངའི་འདིའི་
དབང་འདི་ཐུབ་བསྟན་ཆོས་ཀྱི་རྡོ་རྗེ་ནས་མཁྱེན་བརྩེ་ཆོས་ཀྱི་བློ་གྲོས་ལ་བརྒྱུད་པ་དང་།
ཁྲིད་ཡིག་བར་དོ་དྲུག་ཁྲིད་དེ་མི་འགྱུར་ནམ་མཁའི་རྡོ་རྗེ་ནས་འཇིགས་མེད་ཡོན་ཏན་
མགོན་པོའི་བར་བརྒྱུད་པའི་བརྒྱུད་པ་ནི་རང་ཅག་གི་ཀློང་ཆེན་སྙིང་ཐིག་གི་བརྒྱུད་པ་
མི་འགྱུར་ནམ་མཁའི་རྡོ་རྗེ་མན་ཆད་འདྲ་འདྲ་ཡིན་ཞིང་། འདིའི་འདོན་ཆའི་བཀླག་
ལུང་ནི་འཇིགས་བྲལ་བྱང་ཆུབ་རྡོ་རྗེའི་མདུན་ནས་ཐོབ་པ་ཡིན་ནོ། །ལས་བྱང་གི་
འཆད་ཁྲིད་ཀྱི་རྒྱུན་ཟེར་རྒྱུ་ཞིག་ཁ་ཁར་ཐོབ་མ་མྱོང་ལ། སྔོན་ཆད་འདི་འདྲས་ཁྲིད་
རྒྱུའི་ཕྱག་སྲོལ་ཡོད་མེད་མི་ཤེས་མོད། སྨིན་བྱེད་དབང་གི་སྐབས་ནས་བསྐྱེད་
རིམ་གཙོ་བོར་བྱས་ནས་དབང་ཁྲིད་སྦྲགས་མར་མཛད་པ་ཡིན་ཞིང་། གྲོལ་བྱེད་
ཁྲིད་ཀྱི་སྐབས་ནས་རྫོགས་ཆེན་གྱི་ཁྲིད་ཡིག་གཞན་དང་འདྲ་བར་མྱོང་ཁྲིད་ཆིག་
བརྒྱུད་མར་མཛད་ནས་གསུངས་པ་ཡིན་ལ། དེའི་ཐོག་ཏུ་ལྗགས་ལུང་ཐོབ་ན་
དབང་ཁྲིད་ལུང་གསུམ་གྱི་ནང་དུ་མ་འདུས་པའི་བཀའ་རྒྱ་གསར་པ་ཞིག་ཡོད་པ་མ་
ཡིན་ནོ། །དེས་ན་ལས་བྱང་གི་ཐོག་ནས་བསྐྱེད་རྫོགས་ཀྱི་ལམ་ལ་མོས་པ་ཅན་
དང༌། ད་རེས་བསྙེན་སྒྲུབ་ཀྱི་དགོས་མཁོ། ཁྱད་པར་དུ་སྔགས་ལ་མོས་པའི་
གང་ཟག་ལས་དང་པོ་པ་དང༌། གྲོང་ཆོག་པ་རྣམས་ལ་བསམ་བློ་རེ་བཏང་ནས་ཤི་
བོ་འཆག་སྒང་ངེར་སོང་བའི་ཆོས་མེད་ཀྱི་སེམས་ཅན་རྣམ་ཤེས་བར་དོ་ལ་འཁྱམ་



མཚན་གྱི་དོན་སོགས་བཤད་པ། ་བ་
བཞིན་ཡོད་པ་དང་། གསོན་པོ་གཟེར་རིལ་ལེར་ཡོད་པའི་དབུགས་ཕར་འཕེན་ཚུར་
འཕེན་ལ་འཆི་ཁའི་འཇིགས་སྐག་གིས་མནར་བཞིན་ཡོད་པ་རྣམས་ལ་མགོ་མི་གཡོག་
པའི་ཆེད་དང་། བསྐྱེད་རྫོགས་ཀྱི་དོན་མ་དགོས་དང་ཚིག་རྗེས་དོན་དྲན་ཙམ་ཞིག་
དང༌། དེ་མ་དགོས་དང་ཆོ་ག་སྒྲ་དག་སྒྲོས་གཙང་ཀློག་འདོན་གྱི་ས་མཐའ་ར་
མཐའ་ཡག་པ་ཞིག་གཅད་མི་ཤེས་པར་ད་རུང་མིང་ཆེན་པོའི་ཁ་བྱང་རྫུན་མ་རེ་ཡི་ཕག་
ཏུ་དད་རྫས་དང་དཀོར་རྫས་ལ་བརྔམས་ཏེ། སྤྱང་རྟ་ཟོས་ཁོག་པ་ལུག་རོས་མི་
བརྒྱག་ནས་ཧཱུྃ་གིས་རྟ་ཕཊ༔ ཀྱིས་མཛོ་ཞེས་པའི་དཔེ་ལྟར་ལོག་འཚོས་ཟས་ནོར་སྒྲུབ་
པའི་ལག་ཆ་ཆོས་ཀྱིས་བྱེད་པ། གསང་སྔགས་བོན་གྱེར་ཆོས་ལ་དབང་ཟ་བའི་
ཉེས་པ་འགོག་པའི་ཆེད་དུ་བསམ་ནས། སྐུལ་བ་པོ་འགའ་རེའི་དགོངས་བཞེད་
བཞིན་ད་རེས་ཀྱི་དུས་སྐབས་འདི་དང་བསྟུན་ཏེ་ལས་བྱང་ཆུང་བའི་ཐོག་ནས་བཤད་
འཆར་ཡིན་ཞིང་། ལས་བྱང་ཆེ་ཆུང་གཉིས་ཀ་ཚིག་གི་རྒྱས་བསྡུས་ཙམ་མ་
གཏོགས་བསྐྱེད་རྫོགས་ཀྱི་དོན་གྱི་འགྲོས་གཅིག་ཡིན་ནོ།། །།
༼ཀ༽ ཐོག་མར་དགེ་བ་ཀླད་ཀྱི་དོན།
༼ཀ མཚན་གྱི་དོན་བཤད་པ།
འདི་འཆད་པ་ལ་ཐོག་མཐའ་བར་གྱི་དགེ་བ་གསུམ་གྱི་ཆིངས་ཀྱིས་བཅིངས་ནས་བཤད་
དགོས་པ་ཡིན་ན་འདིའི་ཐོག་མར་དགེ་བ་ཀླད་ཀྱི་དོན་ལ། མཚན་བསྟན་པ།
ཕྱག་འཚལ་བ། བརྩམ་པར་དམ་བཅའ་བ་དང་གསུམ་ཡོད་པའི་དབང་དུ་བྱས་ན་
དང་པོ་མཚན་ནི། ཟབ་ཆོས་ཞི་ཁྲོ་དགོངས་པ་རང་གྲོལ་གྱི་ལས་བྱང་ཚོར་བ་རང་



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གྲོལ་གྱི་སྙིང་བོ་བཞུགས་སོ༔ ཞེས་གསུངས་ཏེ། མཚན་དོན་འགྲེལ་ན་ཟབ་
ཆོས་ཞེས་གསུངས་པ་ནི་ཐེག་པ་ཐམས་ཅད་ཀྱི་རྩེ་མོ། ནང་རྒྱུད་ཡོ་ག་གསུམ་གྱི་
ཡང་སྙིང་། འཇམ་དཔལ་སྒྱུ་དྲྭ་ལས། །དོན་ཟབ་དོན་ནི་རྒྱ་ཆེ་ཞིང་། །དོན་
ཆེན་མཚུངས་མེད་རབ་ཞི་བ། །ཞེས་གསུངས་པ་ལྟར་མན་ངག་ཐམས་ཅད་ཀྱི་
གནད་དྲིལ་བའི་གདམས་པ་ཟབ་མོ་གསེར་ཆོས་ཡིན་པས་ན་ཟབ་ཆོས་སོ། །ཞི་ཁྲོ་
ཞེས་པ་ནི་སངས་རྒྱས་ཀྱི་སྐུ་གསུམ་དང་རྣམ་པར་འཕྲུལ་བ་དང་། དེ་དང་དེའི་ཞིང་
ཁམས་ཚད་མེད་པའི་ནམ་མཁས་གར་ཁྱབ་ལ་ཆོས་སྐུ་དང་ལོངས་སྐུས་ཁྱབ།
སེམས་ཅན་གྱིས་གར་ཁྱབ་ལ་སྤྲུལ་སྐུ་དང་ཕྲིན་ལས་ཀྱིས་ཁྱབ་ཡོད་པ་ཡིན་ལ།
གདུལ་བྱའི་སེམས་ཅན་གང་དང་གང་ལ་འདུལ་བྱེད་ཀྱི་རྣམ་རོལ་དེ་དང་དེར་སྣང་བའི་
ཞི་བ་དང་ཁྲོ་བོའི་སྐུའི་རྣམ་པ་དང་ཆ་ལུགས་སུ་སྣང་བ་ལ་ཞི་ཁྲོ་ཞེས་བྱའོ། །ཡང་
ན་རང་བཞིན་ལྷུན་གྱིས་གྲུབ་པའི་དཀྱིལ་འཁོར་གྱི་ཐད་ནས་མཐའ་དབུས་བྲལ་བའི་
འོག་མིན་ཆེན་པོའི་ཞིང་ཁམས་ན་ཡེ་ཤེས་རིན་པོ་ཆེའི་གཞལ་ཡས་ཁང་ཕྱི་དང་ནང་
མེད་པ་ན། གསང་སྙིང་ལས། །རྡོ་རྗེའི་ཕུང་པོའི་ཡན་ལག་ནི། །རྫོགས་
པའི་སངས་རྒྱས་ལྔ་རུ་གྲགས། །གསུངས་པ་ལྟར་དུ་ཡེ་ཤེས་ལྔའི་རང་བཞིན་
རིགས་ལྔར་ཤར་བའི་གཙོ་འཁོར། གཅིག་ལས་དུ་མར་ཤར་བའི་ཞི་བའི་དཀྱིལ་
འཁོར་གྱི་ལྷ་ཚོགས། རྒྱུད་ཉི་ཟླ་ཁ་སྦྱོར་ལས། ཙིཏྟ་རིན་ཆེན་གཞལ་ཡས་
ན། །ཞི་བའི་དཀྱིལ་འཁོར་བཞི་བཅུ་གཉིས། །སྐུ་ནི་སྣང་ལ་རང་བཞིན་
མེད། །ཆ་ཕྲ་འོད་གསལ་སྙིང་ཁར་བཞུགས། །ཞེས་དང་། །གདངས་ཀྱི་
ཁྲག་འཐུང་ལྔ་བཅུ་བརྒྱད། །དུང་ཁང་བྷནྡྷའི་གཞལ་ཡས་ན། །ཞེས་གསུངས་
པ་ལྟར་དུ་རྣལ་འབྱོར་བའི་རྡོ་རྗེའི་ལུས་གདན་གསུམ་ཚང་བའི་ཕུང་ཁམས་སྐྱེ་མཆེད་



མཚན་དོན་སོགས་བཤད་པ།
ལ་རྒྱལ་བ་ཞི་ཁྲོའི་ལྷ་ཚོགས་ཡེ་ནས་ཚང་ཡོད་པ་དང་། སྣོད་བཅུད་དག་མཉམ་
ཆེན་པོ་སྐུ་དང་ཞིང་ཁམས་ཡེ་ནས་གྲུབ་བཞིན་དུ་ཡོད་པའི་ལྷ་ཚོགས་ཞི་བ་དང་ཁྲོ་བོ།
གདུལ་བྱའི་ཁམས་ལ་ཡང་དེ་བཞིན་དུ་སྣང་བཞིན་དུ་ཡོད་པ་ཡིན་ནོ། །འདི་སྣང་
བའི་སྣང་ལུགས་ལ་བསམ་ན་གསང་གསུམ་མི་ཟད་རྒྱན་གྱི་འཁོར་ལོའི་ཚུལ་དུ་སྣང་
ལ། དེ་ཇི་ལྟར་ཡིན་ཞེ་ན། ཆོས་སྐུས་ཆོས་དབྱིངས་ཀྱིས་གར་ཁྱབ།
ལོངས་སྐུས་ནམ་མཁའི་གར་ཁྱབ།་ སྤྲུལ་སྐུས་གདུལ་བྱའི་འཇིག་རྟེན་བསམ་
གྱིས་མི་ཁྱབ་པ་ཐམས་ཅད་ལ་ཁྱབ་པར་མཛད་དེ་ཞི་དང་ཁྲོ་བོ་མི་ཟད་རྒྱན་འཁོར་སྣ་
ཚོགས་ཀྱི་ཚུལ་གྱིས་སྣང་བ་ཡིན་ནོ། །འདི་ནས་ཟབ་ཆོས་ཞི་ཁྲོ་ཞེས་གསུངས་པའི་
སྐབས་སུ་དེ་ལྟ་བུ་ཟབ་དང་རྒྱ་ཆེ་གཏིང་དཔག་དཀའ་བའི་སངས་རྒྱས་ཀྱི་རོལ་བ་རྨད་
དུ་བྱུང་བ་གསང་བ་བསམ་གྱིས་མི་ཁྱབ་པ་ཀུན་ཏུ་བཟང་པོའི་ཐུགས་བཅུད་སྐུ་གསུམ་
གསང་བ་གསུམ་གྱི་བྱིན་རླབས་ཀྱི་བཅུད་དགུ་ལྡན་བརྒྱུད་པའི་དགོངས་པའི་ཀློང་ནས་
གནད་དུ་དྲིལ་ཏེ་སྒྲ་ཚིག་གི་ལམ་དུ་འཕོས་ནས་རྒྱུད་སྒྲུབ་ཐབས་དང་འབྲེལ་བའི་ཆོས་
བཀའ་གསུངས་པ་ཞིག་ལ་གོ་དགོས་སོ། །རང་རེས་རྒྱུད་སྡེ་དང་སྒྲུབ་སྡེ་ཞེས་
བཤད་པའི་སྐབས་སུ་སྤྱིར་བཤད་ཐབས་གསལ་བྱེད་ཀྱི་མན་ངག་རྒྱུད་ཀྱི་ཆིངས་ལྔ།
ལུང་གི་སྡེབ་ལྔ། སྒྲུབ་ཐབས་ཀྱི་སྦྱོར་ལུགས་ལྔ་སོགས་དང་འབྲེལ་ནས་བཤད་
དགོས་ཤིང་། རྒྱུད་ཀྱི་ཆིངས་ལྔ་ལ་མཚོན་ན་ཁོག་དབུབ་སྟོང་ཐུན་གྱི་ཆིངས།
ས་གཅོད་ཚོམ་གྱི་ཆིངས། འགྲེལ་བ་འབྲུ་གནོན་གྱི་ཆིངས། ཊཱི་ཀ་བསྡུས་དོན་
གྱི་ཆིངས། ལག་ལེན་མན་ངག་གི་ཆིངས་ཏེ་དེ་རྣམས་ཀྱིས་བཅིངས་པའི་ཐོག་ནས་
བཤད་དགོས་སོ། ལུང་གི་སྡེབ་ལྔ་གང་ཡིན་ཞེ་ན། རྒྱུད་ལུང་སྒྲུབ་ཐབས་ཕྲིན་
ལས་ལག་ལེན་རྣམས་ཁ་མི་ཕྲལ་ནས་གང་དང་གང་ལག་ལེན་ལ་འདེབས་ལུགས་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ལ་གསུངས་པ་ཡིན་ལ། དེ་ཡང་རྒྱུད་ལུང་ལ་སྡེབ། ལུང་སྒྲུབ་ཐབས་ལ་སྡེབ།
སྒྲུབ་ཐབས་ཕྲིན་ལས་ལ་སྡེབ། ཕྲིན་ལས་ལག་ལེན་ལ་སྡེབ། ལག་ལེན་
ཉམས་མྱོང་ལ་སྡེབ་རྒྱུ་དེ་རྣམས་ཡིན་ནོ། །སྒྲུབ་ཐབས་ཁྱད་པར་དུ་བཤད་པའི་
སྐབས་སུ་སྒྲུབ་ཐབས་ཀྱི་སྦྱོར་ལུགས་ལྔ་དེ་ངེས་པར་འབྲེལ་དགོས་པས། རྩ་བ་
སྒྲུབ་ཐབས་དང་སྦྱོར། སྒྲུབ་ཐབས་ཕྲིན་ལས་དང་སྦྱོར། ཕྲིན་ལས་སྒོམ་ཁོག་
དང་སྦྱོར། སྒོམ་ཁོག་ཏིང་ངེ་འཛིན་དང་སྦྱོར། ཏིང་ངེ་འཛིན་གདམས་པ་དང་
སྦྱོར་བ་དེ་ལྟར་ཡིན་ནོ། །དགོངས་པ་རང་གྲོལ་གྱི་ཞེས་པ་ནི་གོང་ནས་གསང་
གསུམ་མི་ཟད་རྒྱན་གྱི་འཁོར་ལོ་ཡིས་གདུལ་བྱའི་སེམས་ཅན་གྱི་སྣང་ངོར་ཞི་ཁྲོའི་ལྷ་
ཚོགས་གསུངས་པ་ལྟར་གྱི་ཆོས་ཐམས་ཅད་ཀྱི་ཆོས་ཉིད་ཀུན་ཏུ་བཟང་པོ་ཡེ་ཇི་བཞིན་
པ། ཀུན་བཟང་ཀློང་ན་མི་བཟང་གཅིག་ཀྱང་མེད། །གསུངས་པ་དང་འདྲ་བར་
ཆོས་སྐུའི་དགོངས་པ་དེ་ཡེ་གྲོལ་མཉམ་པ་ཆེན་པོ་དང་པོ་ཉིད་ནས་འཆིང་མ་མྱོང་བས་
དཀྲོལ་བྱ་དང་འགྲོལ་བྱེད་མེད་པའི་རང་གྲོལ་ཆོས་དབྱིངས་ཀྱི་དགོངས་པ་མི་གཡོ་
མཁའ་མཉམ་ལ་ཁྱབ་པའི་བདག་ཉིད་གང་ཡིན་པ་དེ་ཉིད་སྐུ་གསུམ་སྟོན་པས་གསང་
གསུམ་གྱི་ཐོག་ནས་འགྲོ་བ་ལ་བསྟན་ཡོང་དུས་མི་ཟད་རྒྱན་འཁོར་ཇི་ལྟ་བུའི་སྒོ་ནས་
བཀོད་ཅེ་ན། ནང་གསལ་ཕྲ་བའི་ཡེ་ཤེས་འབྲས་ཆོས་ཐམས་ཅད་ཀྱི་རྟེན་དུ་གྱུར་བ་
ཆོས་སྐུའི་སྐབས་སུ་ཆོས་སྐུ་ཀུན་བཟང་ཡབ་ཡུམ་སྐུ་མི་ཟད་ཞལ་ཕྱག་གི་མཚན་མ་
ལས་འདས་པ། གསུང་མི་ཟད་སྒྲ་ཚིག་གི་རྣམ་པས་ཉན་དུ་མི་བཏུབ་པའི་བརྗོད་
མེད་བརྗོད་བྲལ་སྐྱེ་བ་མེད་པའི་གསུང་། ཐུགས་མི་ཟད་ནང་གསལ་ཡེ་ཤེས་ལྔའི་
ལྡོག་ཆ་ཙམ་དུའང་བཤད་རྒྱུ་མེད་པའི་སྤྲོས་པ་ཐམས་ཅད་ཞི་བའི་དབྱིངས་འདུས་མ་
བྱས་པ། ལོངས་སྐུའི་སྐབས་སུ་ནམ་མཁའི་མཐའ་ཀླས་ཀྱི་རང་སྣང་ལྷུན་གྲུབ་



མཚན་དོན་སོགས་བཤད་པ།
སྡུག་པོ་བཀོད་པའི་ཞིང་དུ་སྐུ་མི་ཟད་མཚན་དང་དཔེ་བྱད་ཀྱིས་རྒྱན་པ་ནམ་མཁའ་ལྟ་
བུ། གསུང་མི་ཟད་ཞལ་གྱི་དཀྱིལ་འཁོར་ལས་འོད་ཟེར་འཕྲོས་པ་ཙམ་གྱིས་བརྗོད་
བྱའི་དོན་ཁོང་དུ་ཆུད་ནུས་པ། ཐུགས་མི་ཟད་ཆོས་དབྱིངས་ཡེ་ཤེས་ལ་སོགས་པ་
ཡེ་ཤེས་ལྔའི་མཚན་ཉིད་དུ་བཞུགས་པ་དེ་ལྟར་དུ་དང་། སྤྲུལ་སྐུའི་སྐབས་སུའང་
གདུལ་ཞིང་འགྲོ་དྲུག་གི་གནས་ནམ་མཁའི་ཁམས་དང་མཉམ་པ་ལ་སྐུ་མི་ཟད་གང་
ལ་གང་གིས་འདུལ་བ། གསུང་མི་ཟད་འགྲོ་དྲུག་སོ་སོའི་སྒྲ་སྐད་དང་།
ཐུགས་མི་ཟད་ཇི་ལྟ་ཇི་སྙེད་ཀྱི་མཁྱེན་གཉིས་ཀྱི་ཡེ་ཤེས་རྒྱས་པས་འགྲོ་བའི་དོན་མཛད་
པ་དེ་ལྟར་ཡིན་ནོ། །དེ་ལྟར་ན་སྒྱུ་འཕྲུལ་ལེ་ལག་ལས། མཉམ་ཉིད་དོན་
རྟོགས་རང་རིག་རྒྱལ་པོ་དང་། །བླ་མེད་དོན་རྟོགས་ཐབས་ཆེན་འདི་དག་
ཏུ། །རྒྱ་མཚོ་ཆེན་པོར་ཆུ་ཀླུང་ཀུན་འབབ་ལྟར། །རྣམ་ཐར་ཐེག་པ་བསམ་ཡས་
མ་ལུས་འདུས། །ཞེས་གསུངས་པ་ལྟར་དུ་གཞི་ལམ་འབྲས་གསུམ་གྱི་ཐོག་ནས་
བཤད་ན་གཞི་སྣང་སྲིད་འཁོར་འདས་ཀྱི་ཆོས་ཐམས་ཅད་ཡེ་ནས་སངས་རྒྱས་པའི་རང་
བཞིན། ལམ་བསྐྱེད་རྫོགས་གཉིས་སུ་མེད་པ་སྤང་བླང་རེ་དོགས་ལས་འདའ་བར་
བྱེད་པ། འབྲས་བུ་ལྷུན་རྫོགས་ཀུན་ཏུ་བཟང་པོའི་ས་ལ་ད་ལྟ་ཉིད་ནས་མཐར་ཕྱིན་
པར་བྱེད་པའི་གཞི་ལམ་འབྲས་གསུམ་རྫོགས་པའི་དགོངས་པ་རང་གྲོལ་གྱི་ལས་བྱང་
ཞེས་གསུངས་ཏེ། ལས་ནི་ཀརྨ་ཞེས་པའི་སྒྲ་ལས་དྲངས་ན་ཕྲིན་ལས་ལ་འཇུག་
ཅིང་། ཞི་རྒྱས་དབང་དང་དྲག་པོའི་ལས་བཞིའི་ཕྲིན་ལས་སྒྲུབ་པའི་སྒྲུབ་ཐབས་
མན་ངག་དང་འབྲེལ་བའི་བྱང་བུ། བྱེད་ལས་ཀྱི་ཆ་ནས་མཚན་བཏགས་པའི་ཚོར་
བ་རང་གྲོལ། འགྲོ་བ་གང་གིས་འདིའི་སྒྲ་ཙམ་ཞིག་རྣ་བས་འདུས་ཏེ་རེག་པའི་ཚོར་
བ་ཙམ་གྱིས་ཀྱང་ཨོ་རྒྱན་ཆེན་པོས། ཐོས་པ་ཙམ་གྱིས་གྲོལ་བ་བྱེད་པའི་ཆོས་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གསུངས་པ་ལྟར་ཡིན་ནོ། །ས་ཆ་འགའ་རེས་འདིའི་གླེགས་བམ་ལ་ཞི་ཁྲོ་ཞེས་
དཀྱིལ་འཁོར་གྱི་ལྷའི་ཆ་ནས་མཚན་བཏགས་ལ། འགའ་རེས་ཐོས་གྲོལ་ཞེས་བྱེད་
ལས་སམ་ནུས་པའི་ཆ་ནས་མཚན་བཏགས་པ་དང་འདྲ་བར་སྟོན་པ་བུ་གཅིག་གི་རྒྱུད་
ལས། བཀླགས་པས་ཐོས་ཚད་འཚང་རྒྱ་བས། །དེ་ཕྱིར་ཐོས་གྲོལ་ཞེས་
བྱའོ། །ཞེས་གསུངས་པ་ལྟར་ཚོར་བའམ་ཐོས་པ་ཙམ་གྱིས་གྲོལ་བར་བྱེད་པའི་
ཆོས་ཡིན་པས་ལས་བྱང་གི་མཚན་ལ་ཚོར་བ་རང་གྲོལ་ཞེས་ངེས་བཟུང་མཛད་པ་ཡིན་
ནོ། །ད་རུང་ལས་བྱང་ཆེ་བ་ལ་རྩར་ཕྲེང་ཞེས་གསུངས་པ་ནི་ཞི་ཁྲོ་འདུས་པའི་
དཀྱིལ་འཁོར་གཅིག་སྒྲུབ་ཀྱི་ཆོ་ག ངོ་བོ་དང་གདངས་ཙམ་ལས་ཤར་བའི་ཞི་ཁྲོའི་
ལྷ་ཚོགས་གཙོ་དང་འཁོར་དུ་བཅས་པ་དཀྱིལ་འཁོར་གཅིག་ཏུ་འདུས་པའི་རྩ་བའི་ལས་
བྱང་ཆོ་གའི་རིམ་པ་ཕྲེང་བསྟར་དུ་བཀོད་པ་ཞེས་གསུངས་པ་ཡིན་ནོ། །འོ་ན་འདི་
རྩར་ཕྲེང་མ་ཡིན་ནམ་སྙམ་ན། སྙིང་པོ་བཞུགས་སོ་ཞེས་པའི་སྙིང་པོ་གསུང་རྒྱུའི་
ཚིག་དེ་འདི་ལ་ཡར་ལྷག་ཡོད་ཅིང་། ལས་བྱང་རྩར་ཕྲེང་རྒྱས་པ་དེ་ཉིད་འཁྱེར་
བདེ་བའི་ཆེད་དུ་ཚིག་སྣ་བསྡུས་ཏེ་སྙིང་པོ་གནད་དུ་བསྡུས་པ་ལ་གོ་དགོས་
སོ། །བཞུགས་སོ་ཞེས་པ་ནི་འདིར་མཆིས་པའམ་འདི་ན་ཡོད་པའི་ཞེ་སའི་ཚིག་
ཅིག་ཡིན་ནོ། །མིང་མེད་ན་འཇིག་རྟེན་ཐམས་ཅད་རྨོངས་པར་འགྱུར་བ་ཡིན་ལ།
འདི་ན་ཡོད་པའི་ལྷ་ཁང་གང་པོ་ལ་མི་རེ་ལ་མིང་རེ་མེད་ན་བོས་ནས་གོ་བརྡ་འཕྲོད་
ཐབས་ཡོད་པ་མ་ཡིན་ཞིང་། ང་དང་ཁྱོད་ཅེས་པ་ཙམ་ཞིག་མེད་ན་བླང་དོར་གྱི་
གནས་བསྟན་མི་ནུས་པར་མ་ཟད་བྱ་བ་ཐམས་ཅད་ལོང་བསྙབས་སུ་འགྱུར་བ་ཡིན་
ནོ། །འཇིག་རྟེན་ཐམས་ཅད་རྨོངས་པར་འགྱུར་བ་དེ་ཉིད་བསལ་བའི་སླད་དུ་
མགོན་པོ་ཐབས་ལ་མཁས་པ་དེ་ཉིད་ཀྱིས་ཆོས་རྣམས་མིང་དུ་གདགས་པར་མཛད་



མཚན་དོན་སོགས་བཤད་པ།
པའི་སྲོལ་དེ་མཛད་ཅེས་འཕགས་པ་ཀླུས་གསུངས་པ་ལྟར་དུ་ཆོས་རྣམས་མིང་དུ་
གདགས་པར་མཛད་པ་ཡིན་ལ། མཚན་བཏགས་པའི་དགོས་པ་དབང་པོ་རྣོ་རྟུལ་
འབྲིང་གསུམ་དང་སྦྱར་བའི་སྤྱི་འགྲོས་ལྟར་དུ་བྱས་ན་དེ་ལྟར་ཡིན་ནོ།། དང་
༼ཁ ཕྱག་འཚལ་བ།
དེ་ཡན་ཆད་ཀྱིས་མཚན་བསྟན་པ་སོང་ནས་ད་ནི་གཉིས་པ་ཕྱག་འཚལ་བ་ནི།
གཏp༔ ཞི་ཁྲོ་འདུས་པའི་ལྷ་ལ་ཕྱག་འཚལ་ལོ༔ ཞེས་གསུངས་ཏེ།
རྒྱལ་བ་ཐམས་ཅད་ཀྱི་སྤྱི་མེས་ཀུན་ཏུ་བཟང་པོ་དང་། ཁྲོ་བོ་ཐམས་ཅད་ཀྱི་རྗེ་བཙན་
དཔལ་ཆེ་མཆོག་ཧེ་རུ་ཀ་དཀྱིལ་འཁོར་གྱི་གཙོ་བོར་བཞུགས་པའི་ཞི་བ་རྡོ་རྗེ་དབྱིངས་
ཀྱི་ལྷ་ཚོགས་དང་། ཁྲོ་བོ་མངོན་པར་འབྱུང་བའི་དཀྱིལ་འཁོར་ཞི་བ་དང་ཁྲོ་བོའི་
སྤྲིན་རབ་འབྱམས་ཀྱི་ལྷ་ཚོགས་ཞི་བ་བཞི་བཅུ་རྩ་གཉིས་དང་ཁྲག་འཐུང་ལྔ་བཅུ་རྩ་
བརྒྱད་དེ་ཞི་ཁྲོ་དམ་པ་རིགས་བརྒྱའི་ལྷ་ཚོགས། དེ་ཡང་ཡེ་ཤེས་ཀྱིས་བསྐུལ་བའི་
གཙོ་བོ་གཅིག་གི་ཆོ་འཕྲུལ་ཡིན་པས་རང་ལས་ཤར་བའི་ལྷ་ཚོགས་དཀྱིལ་འཁོར་
གཅིག་ཏུ་འདུས་པས་ན་ཞི་ཁྲོ་འདུས་པ་སྟེ། དཔེར་བཞག་ན་གསེར་གྱི་བྱང་བུ་
གཅིག་གི་ངོས་ལ་ལྷ་ཚོགས་གཙོ་འཁོར་མང་པོ་ཞིག་གི་རི་མོ་བཀོད་ཡོད་ན་ཐམས་
ཅད་གསེར་གྱི་བྱང་བུ་གཅིག་ལས་མ་འདས་པ་བཞིན་དུ་སྣོད་བཅུད་དག་མཉམ་ཆེན་པོ་
བདེ་ཆེན་ཡེ་ཤེས་ཀྱི་དཀྱིལ་འཁོར་ཞི་ཁྲོའི་དཀྱིལ་འཁོར་གཅིག་ཏུ་འདུས་པ་དེ་གང་
བཤད་པར་བྱ་བའི་ཆོས་དང༌། ཕྱག་འཚལ་བའི་ཡུལ་དང༌། སྒྲུབ་པ་ཕྲིན་ལས་
ལ་སོགས་པའི་གཞིར་གྱུར་བ་དེ་ཉིད་ཡིན་ནོ། །ཕྱག་འཚལ་བ་འདི་ལ་གང་ཟག་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
དབང་པོ་རབ་འབྲིང་ཐ་གསུམ་གྱིས་ཕྱག་འཚལ་ལུགས་ལ་ཀུན་རྫོབ་བརྡ་ཡིས་ཕྱག་
འཚལ་བ་དང༌། དོན་དམ་ཆོས་ཉིད་ཀྱིས་ཕྱག་འཚལ་བ་གཉིས་ཀ་སྦྱར་ནས་བཤད་
ན་དབང་པོ་ཐ་མ་དང་འབྲིང་དུ་གྱུར་བའི་གང་ཟག་གིས། ཕྱག་བྱར་འོས་པ་ཐམས་
ཅད་ལ། །ཞིང་རྡུལ་ཀུན་གྱི་གྲངས་སྙེད་ཀྱི། །ལུས་བཏུད་པ་ཡིས་རྣམ་ཀུན་
ཏུ། །མཆོག་ཏུ་དད་པས་ཕྱག་འཚལ་ལོ། །ཞེས་གསུངས་པ་ལྟར་དུ་སྤྱོད་པ་
མོས་གུས་ཀྱི་ཕྱག་དང་སྒོམ་པ་གོམས་པའི་ཕྱག་འཚལ་ལ། དབང་པོ་རབ་ཀྱིས་
མགོན་པོ་ཀླུ་སྒྲུབ་ཀྱིས། ཇི་ལྟར་ཆུ་ལ་ཆུ་བཞག་དང་
། །ཇི་ལྟར་མར་ལ་མར་
བཞག་ལྟར། །རང་གི་རང་རིག་ཡེ་ཤེས་ནི། །ལེགས་མཐོང་གང་ཡིན་འདིར་
ཕྱག་ཡིན། །ཞེས་གསུངས་པ་ལྟར་རང་རིག་རང་གྲོལ་གྱི་དགོངས་པ་རང་ལས་
རྙེད་པ་རབ་ལྟ་བ་མཇལ་བའི་ཕྱག་དང་སྦྱར་ནས་བཤད་རྒྱུ་ཡིན་ནོ། །
༼ག བརྩམ་པར་དམ་བཅའ་བ།
གསུམ་པ་བསྟན་པར་དམ་བཅའ་བ་ནི། བདག་འདྲ་པདྨ་འབྱུང་གནས་ཀྱིས༔
སྐལ་ལྡན་བློ་དམན་དོན་དུ་ནི༔ ཞི་ཁྲོ་འདུས་པའི་ལས་བྱང་བསྟན༔ ཞེས་
གསུངས་ཏེ། འདི་རྒྱུད་འབྱུང་གི་གླིང་གཞི་དང་འབྲེལ་ནས་ཕུན་སུམ་ཚོགས་པ་ལྔ་
ཡི་ཐོག་ནས་འགྲེལ་ན་དུས་གསུམ་སངས་རྒྱས་འདུས་པའི་སྤྱི་གཟུགས་རྒྱལ་དབང་
མཚོ་སྐྱེས་རྡོ་རྗེ་དེ་ཉིད་བོད་ཡུལ་དབུས་སུ་བྱོན། ཕྱི་རབས་མོས་པའི་བུ་ལ་ཆེད་དུ་
བསྩལ་བའི་བཀའ་རྟགས་མི་ཉམས་པའི་བརྡ་རུ་བདག་འདྲ་གསུངས་ཏེ་སྐུ་དངོས་ཀྱི་
བདག་རྐྱེན་ལས་བྱུང་བའི་ཁྱད་པར་མཚོན་པའི་ཆེད་དུ་མཚན་ཁོལ་འདོན་མཛད་དེ་



མཚན་དོན་སོགས་བཤད་པ།
པདྨ་འབྱུང་གནས་ཞེས་གསུང་རྒྱུ་འདིས་སྟོན་པ་ཕུན་སུམ་ཚོགས་པ་བསྟན་ལ།
སྐལ་ལྡན་བློ་དམན་གསུང་རྒྱུ་འདིས་འཁོར་ཕུན་སུམ་ཚོགས་པ་བསྟན་ཏོ། །འདིའི་
སྐབས་སུ་དོགས་པ་སྐྱེ་རྒྱུ་ཞིག་ལ་སྐལ་ལྡན་ཡིན་ན་བློ་དམན་ཇི་ལྟར་ཡིན། ། བློ་
དམན་ཡིན་ན་འཁོར་ཕུན་སུམ་ཚོགས་པའི་མཚན་ཉིད་ཇི་ལྟར་ཚང་སྙམ་པའི་དོགས་པ་
སྐྱེ་སྲིད་མོད། སྤྱིར་ན་གསང་སྔགས་ཀྱི་སྐབས་ནས་གསུངས་པའི་དབང་པོ་རྣོ་རྟུལ་
དང་བློ་མཆོག་དམན་དེ་ཚེ་འདིའི་ཐོས་བསམ་སྦྱངས་པ་ལ་ལྟོས་ནས་ཤེས་མཁན་ཞིག་
ལ་གསུངས་པ་མ་ཡིན་ལ། སྔགས་ཐུན་མིན་གྱི་གདུལ་བྱར་གྱུར་ཚད་དེ་ཉིད་
དབང་རྣོན་ཡིན་ཞིང་། དེས་ན་དེ་ཡིན་པའི་ངོས་ནས་འདིའི་སྐབས་སུ་སྐལ་ལྡན་
ཞེས་གསུངས་སོ། །དེ་མ་ཐག་ཏུ་བློ་དམན་ཞེས་འབྱུང་རྒྱུ་འདི་ཉན་རང་གི་གདུལ་
བྱའི་རིགས་ཅན་ལྟ་བུའི་བློ་ཆུང་ངམ་སྔགས་ཀྱི་གདུལ་བྱར་མ་གྱུར་བའི་བློ་དམན་ལ་
གསུངས་པ་མ་ཡིན་ལ། ཐེག་ཆེན་སྔགས་ཀྱི་གདུལ་བྱར་གྱུར་བ་ཙམ་གྱིས་མ་ཚད་
པར་ནང་རྒྱུད་ཡོ་ག་གསུམ་གྱི་གདུལ་ཞིང་དུ་གྱུར་བའི་གང་ཟག་དེ་དབང་རྣོན་བློ་
མཆོག་ཡིན་པ་གཞིར་བཞག་གི་ཐོག་ནས་འདི་ནས་བློ་དམན་ཞེས་གསུང་རྒྱུ་དེ་གང་
ཟག་སྨོད་པའི་ཆེད་མ་ཡིན་པར་ཆོས་ཀྱི་ཆེ་བ་འདོན་པའི་ཆེད་ཡིན་ནོ། །དུས་ཡུན་
རིང་གི་མཐའ་བསྒྲགས་ནས་གདུང་བས་དབང་པོ་ཚར་གཅད་རྒྱུའི་དཀའ་ཐུབ་དྲག་པོ་
བསྟེན་མི་དགོས་པར་བདེ་བླག་ཏུ་འཚང་རྒྱ་བའི་ཆོས་ཡིན་པར་བསྟན་ལ། ཐོས་པ་
ཙམ་གྱིས་གྲོལ་བར་བྱེད་པའི་ཆོས་ཡིན་ཞེས་པའི་ལུང་དོན་འདི་ནས་དྲན་དགོས་ཤིང་།
དེའི་ཕྱིར་ན་འཁོར་ཕུན་སུམ་ཚོགས་པ་བསྟན་པ་དེ་ཤུགས་ལ་གྲུབ་ཡོད་
དོ། །གསང་སྔགས་ཀྱི་ཆོས་འཆད་ཉན་བྱེད་པའི་སྐབས་སུ་མཐའ་དྲུག་ཚུལ་བཞིས་
མན་ངག་དང་ལྡན་པས་ཁོག་དབུབ་སྟོང་ཐུན་གྱི་ཆིངས་ཀྱིས་བཅིངས་ནས་ཁྱུང་ནམ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
མཁའ་ནས་འཕུར་བ་དང་འདྲ་བར་སྤྱི་རྒྱ་རླབས་ཀྱིས་བཅད་ནས་བཤད་དགོས་མ་
གཏོགས་ཚིག་རེ་རེ་གཉིས་རེ་ཡི་ལམ་འབར་འབུར་གྱི་རྡོ་སྤོ་ཐོ་རེ་ལ་ཐོགས་བསྡད་ན་
དོན་ཐོག་ནས་མ་དགོས་ཚིག་ཐོག་ནས་ཐར་རྒྱུ་མེད་དོ། །དོན་དུ་ནི་ཞེས་པ་འདིས་
དགོས་པ་དང་ཉིང་དགོས་བསྟན་ཅིང་། བརྗོད་བྱ་དང་འབྲེལ་བ་ཞོར་དུ་གོ་དགོས་
ལ། དགོས་པ་བརྗོད་བྱ་རྟོགས་པ་ལ་རག་ལས་ན་དེ་རྗོད་བྱེད་ལ་ཐུག་ཡོད་པས་
བརྗོད་བྱ་རྗོད་བྱེད་གཉིས་ཀ་ཤེས་བྱ་ཤེས་བྱེད་དང་། རྗོད་བྱེད་དགོས་པ་གཉིས་ཀ་
ཐབས་དང་ཐབས་བྱུང་། དེའི་སྟབས་ཀྱིས་དགོས་པ་ཉིང་དགོས་གཉིས་ཀ་དེ་ལས་
དེ་བྱུང་དང་། ཉིང་དགོས་བརྗོད་བྱ་གཉིས་ཀ་ངོ་བོ་བདག་གཅིག་གི་འབྲེལ་བར་དེ་
ལྟར་དུ་གྲུབ་པ་ཡིན་ནོ། །ཞི་ཁྲོ་འདུས་པའི་ལས་བྱང་ཞེས་པ་འདིས་ཆོས་ཕུན་སུམ་
ཚོགས་པ་བསྟན་པ་དང་། གནས་དུས་གཉིས་ཀ་ཤུགས་ལ་གོ་བར་མཛད་ཅིང་།
བསྟན་ཞེས་པ་འདི་བསྟན་པར་དམ་བཅའ་བའི་ཚིག་ཡིན་ལ། འདིའི་ཚིག་རྐང་
གསུམ་གྱིས་རྒྱུད་འབྱུང་གི་གླིང་གཞི་ཡང་དེ་ལྟར་དུ་གོ་ཐུབ་བོ། །
༼ཁ༽ བར་དུ་དགེ་བ་གཞུང་གི་དོན།
༼ཀ༽ དང་པོ་སྔོན་འགྲོའི་ལེའུ།
དེ་ཡན་ཆད་ཀྱིས་ཐོག་མར་དགེ་བ་ཀླད་ཀྱི་དོན་སོང་ཞིང་། གཉིས་པ་བར་དུ་དགེ་བ་
གཞུང་གི་དོན་ལ་ཐུག་པ་ཡིན་ལ། འདི་ལས་བྱང་ཆེ་བའི་ནང་ན་ལེའུ་ས་བཅད་བཅོ་
བརྒྱད་ཀྱིས་བསྟན་ཡོད་པ་ཞིག་ཡིན་ནོ། །འདི་ནས་སྙིང་པོ་ཚུར་བསྡུས་ནས་འདི་



བགེགས་ལ་བཀའ་བསྒོ་བ། །
ལ་སྤྱིའི་ཁོག་འབུབས་ཀྱི་ཆིངས་བསྟན་པ་ནི། འདི་ལ་ལེའུ་གསུམ་ཡིན་ཏེ༔
སྔོན་འགྲོ་དངོས་གཞི་རྗེས་གསུམ་མོ༔ ཞེས་པ་འདིས་བསྟན་པ་ཡིན་
ནོ། །འདིའི་སྔོན་འགྲོ་ལ་ནང་གསེས་ཀྱི་ས་བཅད་གསུམ། དངོས་གཞི་སྟོད་
ལེའུ་ལ་བདུན། རྗེས་སྨད་ལེའུ་ལ་བདུན། དེའི་ཐོག་ཏུ་རྫོགས་རིམ་བསྡུ་བ་
བརྩིས་ན་ནང་གསེས་ས་བཅད་བཅོ་བརྒྱད་ཀྱིས་བསྟན་ཏོ། །དེའི་ནང་གི་སྔོན་
འགྲོའི་ཆིངས་བསྟན་པ་ནི། དང་པོ་སྔོན་འགྲོ་ལ་ཡང་གསུམ༔ ཀའ་བསྒོ་
མཚམས་གཅོད་བྱིན་བརླབ་བོ༔ ཞེས་གསུངས་པ་ཡིན་ནོ།།
ཏཏྱ།ཏ༔
༼ཀ༽
དང་པོ་བགེགས་ལ་བཀའ་བསྒོ་བ།
ནང་གསེས་དང་པོ་བགེགས་ལ་བཀའ་བསྒོ་བ་ནི༔ ཞེས་མཚམས་སྦྱར་ཏེ།
སཾ༔ ང་ཉིད་ལྷ་ཡི་ང་རྒྱལ་གྱིས༔
འོད་དང་འོད་ཟེར་ཕྱོགས་བཅུར་འཕྲོས༔
ཕྱོགས་བཅུ་ཀུན་ཀྱང་ཞི་ཁྲོའི་ལྷ༔
རབ་ཏུ་གང་ནས་འོད་འཕྲོས་པས༔
ཞེས་གསུངས་ཏེ། ཧཱུྃ་ཡིག་འདི་རྒྱལ་བ་ཐམས་ཅད་ཀྱི་ཐུགས་ཡེ་ཤེས་ཆེན་པོ་མི་
ཤིགས་པའི་ཐུགས་གསང་མཚོན་བྱེད་ཀྱི་ཡི་གེ་དེས་སྣ་དྲངས་ནས། གདུག་ཅན་
འཁྲུལ་བའི་དགྲ་བགེགས་སྔངས་ཤིང་སྐྲག་པར་བྱེད་པའི་དོན་དང་། ཕྱི་རོལ་དུ་
བསྐྲད་པའི་དོན་དུ་ང་ཉིད་ཅེས་པ་བསྐྱེད་རིམ་གྱི་སྤྲོ་གཞི་བཀོད་ནས་ལྷའི་ང་རྒྱལ་རང་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སེམས་རྟོག་པ་དང་བྲལ་བའི་ངང་ནས་རང་རིག་གཉུག་མ་མི་ཤིགས་པའི་ངོ་བོ་དེ་
བཞིན་གཤེགས་པ་ཐམས་ཅད་ཀྱི་ཐུགས་རྡོ་རྗེའི་རང་བཞིན་དཔལ་རྡོ་རྗེ་སེམས་དཔའི་
ཐུགས་ཀ་ནས་ཐུགས་སྙིང་རྗེ་ཆེན་པོའི་རང་རྩལ་ཡེ་ཤེས་ལྔའི་འོད་དང་འོད་ཟེར་ཁ་
དོག་སྣ་ཚོགས་ཅན་ཕྱོགས་བཅུ་ཐམས་ཅད་དུ་འཕྲོས་ཞེས་ཚིག་གི་འབྲུ་བཅོམ་ན་དེ་ལྟ་
བུ་ཞིག་ཡིན་ལ། འོན་ཀྱང་དེ་ཙམ་ཞིག་བཤད་པས་དོན་གྱི་འགག་ངོ་མ་ནི་ཁྲོལ་
དཀའ་བ་ཞིག་ཡིན་ནོ། །དེས་ན་ང་ཉིད་ལྷ་ཡི་ང་རྒྱལ་ཞེས་གསུངས་པ་འདི་ང་
བདག་གཟུང་འཛིན་དང་བྲལ་བའི་སེམས་ཉིད་ཆོས་ཀྱི་དབྱིངས་རང་བྱུང་གི་ཡེ་ཤེས་ཡེ་
ནས་འཁྲུལ་མ་མྱོང་བའི་དབང་གིས་སྣང་སྲིད་ཡེ་སངས་རྒྱས་པའི་རང་བཞིན་དུ་ལྟ་བ་
དེའི་ཐོག་ནས་དེ་དང་མཚུངས་པའི་སྒོམ་པ་དང་སྤྱོད་པ་ལ་སོགས་པ་ཐམས་ཅད་ཀྱང་
གནད་གཅིག་ཏུ་རང་ཤུགས་ཀྱིས་འདུ་ལ། དེ་སྔགས་ནང་བ་ཡོ་ག་རྣམ་གསུམ་
ཐུན་མོང་གི་བཞེད་པ་ཡིན་ཞིང་། དེའི་སྟབས་ཀྱིས་ཁྱད་པར་དུ་རྒྱུད་མ་ཧཱ་ཡོ་གའི་
སྐབས་སུ་དམིགས་ཀྱིས་བཀར་ནས་སྣང་བ་ལྷ་རུ་སྒྲུབ་པ་དང་ཡུལ་ཅན་ཡེ་ཤེས་སུ་
སྒྲུབ་པ་འདི་འབྱུང་བ་ཡིན་ནོ། །ང་ཉིད་ལྷ་མ་ཡིན་པ་ཞིག་ལྷའི་ང་རྒྱར་བཟུང་བས་
དེའི་འབྲས་བུ་འབྱིན་མི་ནུས་མོད། ཆོས་ཐམས་ཡེ་ནས་ལྷ་ཡིན་གསུངས་ལ།
མ་དག་འཁོར་བའི་སྣང་ཤས་འདི་ངོ་མས་བཤད་ན་སྡུག་ཀུན་གྱིས་བསྡུས་པའི་སྣང་བ་
འདི་ལས་གཞན་ཞིག་ཏུ་མེད་ཅིང་། དོན་དམ་དཔྱོད་པའི་ཚད་མའི་ངོར་བདག་
གཉིས་ཀྱིས་སྟོང་བའི་དབྱིངས་དང་ཟུང་དུ་འཇུག་པའི་སྣང་བ་ལ་སྡུག་ཀུན་གྱིས་
བསྡུས་པའི་མ་དག་པའི་མིང་ཙམ་ཡང་མེད་པར་རང་བཞིན་གྱིས་དག་པར་གནས་
སོ། །དེ་ལྟ་བུ་སྟོང་ཉིད་མཉམ་པ་ཆེན་པོའི་རང་བཞིན་དུ་མ་གྱུར་བའི་ཆོས་ཤིག་
མེད་པས་སྣང་སྲིད་ཡེ་ནས་དག་པ་ཆེན་པོར་གྲུབ་ཅིང་། འདིའི་དག་ལུགས་འདི་



བགེགས་ལ་བཀའ་བསྒོ་བ།
སྟོང་ཆ་དོན་དམ་གྱི་ཐད་ནས་དག་ཅེས་བརྗོད་པ་ཙམ་ཞིག་མ་ཡིན་པར་ཐ་སྙད་ཙམ་
དུའང་སྟོང་བ་དང་དབྱེར་མེད་པའི་ཇི་ལྟར་སྣང་བ་དེ་ཉིད་ཡེ་ནས་དག་པ་ཡིན་པས་ཀུན་
བཟང་བདེ་བ་ཆེན་པོའི་རང་བཞིན་ན་མི་བཟང་བའི་དུས་མེད་པར་བསྟན་པ་ཡིན་
ནོ། །དེས་ན་ང་ཉིད་ཡེ་ནས་ལྷ་ཡིན་པ་ལ་ལྷའི་ང་རྒྱལ་ལམ་དེ་ལྟར་ཡིན་པ་ལ་
ཡིན་པར་རང་ངོ་ཤེས་པའི་སྒོ་ནས་བསྐྱེད་རིམ་གྱི་གཞི་བཏིང་བ་ལ་ང་ཉིད་ལྷ་ཡི་ང་
རྒྱལ་གྱིས་ཞེས་གསུངས་སོ་སྙམ་པའི་གོ་བ་དང་ངེས་ཤེས་དེ་ལྟར་ཡོད་དགོས་
སོ། །དེ་ཡང་བསྐྱེད་རིམ་གྱི་སྐབས་སུ་ལྷ་ཡིན་པར་སྒོམ་དུས་ལྷ་ཡིན་པ་དང་ལྷ་མི་
སྒོམ་དུས་ལྷ་མིན་པ་དེ་འདྲ་མ་ཡིན་པར་རྒྱུ་འབྲས་དབྱེར་མེད་ལྷུན་གྲུབ་ཀྱི་དཀྱིལ་
འཁོར་དུ་བལྟ་རྒྱུའི་གོ་བའི་གདིང་ལེན་དགོས་ལ། སྣང་བ་ལྷར་བསྒྲུབ་རྒྱུ་འདི་
ལུང་དང་། རིགས་པ། མན་ངག་གསུམ་གྱི་ཐོག་ནས་བསྒྲུབས་ཡོད་དོ།
ལུང་ཅི་འདྲ་ཡོད་ཅེ་ན། སངས་རྒྱས་མཉམ་སྦྱོར། གསང་བ་འདུས་པ། སྒྱུ་
འཕྲུལ་དྲ་བ་ལ་སོགས་པ་དང་། དེའི་ལུང་དོན་རིགས་པའི་བཀའ་ལུང་ཚད་མ་
སློབ་དཔོན་ཆེན་པོའི་མན་ངག་ལྟ་ཕྲེང་ལ་སོགས་པའི་ནང་ན་གསུངས་ཡོད་དོ།
ལུང་གིས་ཇི་ལྟར་གསུངས་ཡོད་ཅེ་ན། སྐྱེ་འཕྲུལ་གྱི་ནང་དུ། སྲིད་པ་གསུམ་ནི་
དག་པའི་ཞིང་། །སྙིགས་མ་ལྔ་ཉིད་བདེ་ལྡན་གནས། །ཕུང་པོ་ལྔ་ཉིད་རྫོགས་
སངས་རྒྱས། །ཐམས་ཅད་མཆོག་གི་སྙིང་པོ་ལས། །གཞན་དུ་གྱུར་བའི་ཆོས་
མི་བཙལ། །ཞེས་གསུངས་ཤིང་། ཡང་དེ་མ་ཐག་ཏུ། ཉིད་ལས་གཞན་
ཞེས་བྱ་བའི་ཆོས་བཙལ་ཀྱང་རྒྱལ་བས་མི་བརྙེས་སོ་ཞེས་གསུངས་སོ། །རིགས་
པའི་འཐད་ཚུལ་གྱི་ཐད་ནས་ཡིན་ན་སྤྱིར་ལྷ་གསུང་རྒྱུ་འདི་ལ་ཆོས་ཉིད་དོན་གྱི་ལྷ་དང་།
ཡེ་ཤེས་ཕྱག་རྒྱའི་ལྷ་དང་། མཚན་མ་རྟགས་ཀྱི་ལྷ་དང་གསུམ་གྱི་དབྱེ་བ་ཡོད་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
དོ། །ཀུན་རྫོབ་སྒྱུ་མ་ལྟ་བུར་སྣང་བའི་སྐབས་སུ་སྣང་ཚུལ་ཕྱོགས་རེ་བ་ལ་ངེས་པ་
མེད་ལ། མེད་ལུགས་ཇི་ལྟར་ཡིན་ཞེ་ན། དཔེར་ན་ཆུ་གཅིག་ལ་འགྲོ་བ་སོ་
སོའི་སྣང་ལུགས་མི་འདྲ་བ་ལྟར་ཡིན་པས་དག་དང་མ་དག་གང་སྣང་ན་ཆོས་ཐམས་
ཅད་དོན་དམ་སྤྲོས་པ་དང་བྲལ་བའི་ཆོས་ཉིད་ཀྱི་རང་བཞིན་ལ་དབྱེར་མེད་ཡིན་པ་དང་།
དེས་ཆོས་ཐམས་ཅད་ཀྱི་ཆོས་ཉིད་རང་བཞིན་གྱིས་དག་པའི་དབྱིངས་སུ་གཉིས་སུ་མེད་
པར་གོམས་སོང་དུས་ཁོ་རང་རང་བཞིན་གྱིས་དག་པ་ཡིན་པའི་རྒྱུ་མཚན་གྱིས་དག་པ་
ཁོ་ནར་སྣང་རྒྱུ་དེ་གསལ་སྣང་ཐམས་ཅད་ཀྱི་ནང་ནས་རབ་ཀྱི་མཐར་ཐུག་ཡིན་པ་ནི་
རྗེས་དཔག་གིས་ཀྱང་གྲུབ་པ་ཞིག་གོ །དེ་ལྟར་ལུང་རིགས་པ་གཉིས་ཀས་
བསྒྲུབས་ན་མན་ངག་གི་ཐད་ནས་ལུང་དོན་རིགས་པས་དཔྱད། དཔྱད་པ་དོན་ཐོག་
ཏུ་གཏན་ལ་ཕབ་ནས་མཐར་ཐུག་མི་བསླུ་བའི་དོན་གྱི་དམ་པ་ལྷའི་དཀྱིལ་འཁོར་དུ་
སྣང་བ་ནི་མན་ངག་སྙན་བརྒྱུད་ཀྱི་ཐོག་ནས་མངོན་སུམ་དུ་ངོ་སྤྲོད་ཀྱིས་མངོན་དུ་གྱུར་
ནས་རྟོགས་པའི་ཕ་ཕོག་ཐོབ་པའི་གང་ཟག་ལ་མངོན་སུམ་རྟགས་ལ་ལྟོས་མི་དགོས་
པར་མཐོང་རྒྱུ་ཞིག་ཡིན་ནོ། །དག་དང་མ་དག་གི་ཚུལ་ལ་མཐོང་བ་མི་འདྲ་བ་ཡོད་
རྒྱུ་འདི་རྣམས་འོག་མས་གོང་མ་ལ་མི་གནོད་པའི་ཐོག་ཏུ་གོང་མས་འོག་མ་ལ་སུན་
འབྱིན་ཐུབ་པ་ཡིན་ལ། མིག་ནི་རབ་རིབ་ཅན་གྱིས་དམིགས་པ་ཡིས། །རབ་
རིབ་མེད་ཤེས་ལ་གནོད་མིན་ཇི་ལྟར། །དེ་བཞིན་དྲི་མེད་ཡེ་ཤེས་སྤངས་པའི་
བློས། །དྲི་མེད་བློ་ལ་གནོད་པ་ཡོད་མ་ཡིན། །ཞེས་གསུངས་པའི་འཇུག་པའི་
ལུང་དོན་དང་མཐུན་ནོ། །འོན་ཀྱང་ཏིང་ངེ་འཛིན་ལ་རྩལ་སྦྱངས་མ་སྦྱངས་དང་།
སྦྱངས་ན་སྦྱངས་པའི་རིམ་པ་ལ་ལྟོས་པའི་མཐོང་བའི་ཁྱད་པར་ཡོད་རྒྱུ་ནི་འགོག་མེད་
ཡིན་ནོ། །དེའི་སྟབས་ཀྱིས་ཆོས་ཐམས་ཅད་གཟུགས་བརྙན་གྱི་དཀྱིལ་འཁོར་དུ་



བགེགས་ལ་བཀའ་བསྒོ་བ།
སངས་རྒྱས་པར་ལྟ་བ་ལ་རང་བཞིན་གྱི་སངས་རྒྱས་དང་། རྟོགས་པའི་སངས་
རྒྱས། གྲུབ་པའི་སངས་རྒྱས་ཏེ་དབྱེ་བ་གསུམ་གྱི་རྣམ་བཞག་མཛད་དོ། །རང་
བཞིན་གྱི་སངས་རྒྱས་དེ་སེམས་ཅན་ཐམས་ཅད་ལ་གསུངས་ཤིང་། རྟོགས་པའི་
སངས་རྒྱས་དེ་གང་ཡིན་ཞེ་ན། རིག་འཛིན་གྱི་ས་ལ་བཞུགས་པ་རྣམས་ཡིན་ལ།
གྲུབ་པའི་སངས་རྒྱས་དེ་གང་ཡིན་ཞེ་ན། དེ་ཉིད་མངོན་དུ་རྟོགས་པའི་ས་མཐའི་
སེམས་དཔའ་མཁྱེན་གཉིས་ཡེ་ཤེས་མངོན་དུ་གྱུར་བ་རྣམས་ལ་གསུངས་པ་ཡིན་
ནོ། །མདོར་ན་དེའི་ཡན་ན་བོགས་དབྱུང་དུ་མེད་པའི་དག་གཟིགས་ཀྱི་ངོ་ན་གང་
གྲུབ་པ་དེ་ཉིད་ཀུན་རྫོབ་ཀྱི་ཆོས་ཐམས་ཅད་ཀྱི་ཐ་སྙད་ཀྱི་གནས་ཚུལ་མཐར་ཐུག་པ་
ཡིན་པར་གྲུབ་ལ། ཀུན་རྫོབ་ཇི་སྙེད་པའི་ཆོས་ཐམས་ཅད་ལ་ཀུན་རྫོབ་འཁྲུལ་ངོར་
སྣང་ཚུལ་ཞིག་དང་། ཀུན་རྫོབ་རང་གི་གནས་ཚུལ་ཞིག་ཡོད་རྒྱུ་དེ་ཉིད་ངེས་རྒྱུ་
གལ་ཆེའོ། །དེས་ན་མཐར་ཐུག་དཔྱོད་པའི་ངེས་ངོ་ན་གོང་དུ་བཤད་མ་ཐག་པ་ལྟར་
དུ་སྡུག་ཀུན་གྱིས་བསྡུས་པའི་མ་དག་པ་མིང་ཙམ་ཡང་མེད་པར་རང་བཞིན་གྱིས་དག་
པས་ན་སྣང་བ་ལྷ་རུ་སྒྲུབ་པ་དང་ཡུལ་ཅན་ཡེ་ཤེས་སུ་སྒྲུབ་རྒྱུའི་ཐད་ཀྱི་སེམས་གཟུང་
འཛིན་གྱི་རྣམ་རྟོག་སྣ་ཚོགས་གོམས་པའི་བག་ཆགས་ཀྱི་མཐུ་བརྟས་ནས་རིགས་དྲུག་
གི་སྣང་བ་འདྲ་དང་མི་འདྲ་ཤར་བའི་མ་དག་པའི་སྐབས་དང༌། སྒྲིབ་པ་ཐམས་ཅད་
ཟད་ནས་འབྲས་བུ་སྐབས་ཀྱི་ཤིན་ཏུ་དག་པའི་སྐབས་གཉིས་ཀ་སེམས་རང་གི་སྣང་
ཚུལ་ཙམ་ལས་གཞན་དུ་མེད་ཀྱང་དེ་ཐམས་ཅད་ཀྱི་གཞིར་གྱུར་བའི་སེམས་དེ་བདག་
གཉིས་ཀྱིས་སྟོང་ཞིང་འོད་གསལ་བ་སྣ་ཚོགས་སྣང་བའི་འཆར་སྒོ་མ་འགགས་ནས་
སྣང་བ་ཞིག་ཡིན་ལ། སེམས་རང་གི་གནས་ཚུལ་ངོ་མ་དང་མཐུན་པར་ལམ་
སྦྱངས་ནས་རང་སྣང་འཁྲུལ་བའི་ཆ་ཐམས་ཅད་ལོག་སོང་དུས་དག་པའི་སྣང་བ་སྐྱོན་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
མེད་ཉིད་སྣང་བ་ཡིན་ནོ། །དེ་ནི་མི་བསླུ་བ། སླར་མི་ལྡོག་པ། དོན་དང་
མཐུན་པ་ཡིན་པས་ཡུལ་ཅན་ཡེ་ཤེས་སུ་སྒྲུབ་པའི་ངེས་པ་དེ་ལྟར་དུ་སྐྱེ་དགོས་
སོ། །དེ་ལྟ་བུའི་སྒོ་ནས་བཤད་ན་སངས་རྒྱས་ཀྱི་ཟག་མེད་ཀྱི་ཡོན་ཏན་དེ་རྣམས་
མཐར་གཏུགས་ན་དབྱིངས་ཀྱི་ཡོན་ཏན་ཡིན་པ་ལས་གཞན་ཞིག་མིན་པར་གྲུབ་ཚེ་
དབྱིངས་རྣམ་དག་གི་ངང་ཚུལ་དེ་ལས་མ་འདས་པའི་དག་དང་མ་དག་པའི་ཆོས་
ཐམས་ཅད་དབྱིངས་དང་ཐ་མི་དད་པའི་རང་བྱུང་གི་ཡེ་ཤེས་ཀྱི་སྣང་བ་ལས་མ་འདས་
པ་ཡིན་པའི་ཕྱིར་ན་ཡོན་ཏན་མངོན་དུ་གྱུར་རུང་མ་གྱུར་རུང་གཞི་ལམ་འབྲས་བུའི་
ཆོས་ཐམས་ཅད་དེ་བཞིན་གཤེགས་པའི་ཡེ་ཤེས་རྣམ་པ་ཐམས་ཅད་པ་ངོ་བོ་ཉིད་སྐུའི་
རང་བཞིན་དུ་སངས་རྒྱས་པ་ཡིན་ནོ། །དེ་ལྟར་སངས་རྒྱས་ཀྱི་དགོངས་པ་གཏན་
ལ་ཕབ་ནས་ལྟ་བས་ཐག་བཅད་པ་ལྟར་སྒོམ་པས་ཉམས་སུ་བླངས། སྤྱོད་པས་
བོགས་དབྱུང་ནས་གཏན་ལ་ཕབ་པའི་དོན་དེ་སྒོམ་པ་པོའི་གང་ཟག་ལ་མངོན་དུ་འགྱུར་
རྒྱུ་ཞིག་མཐར་ཕྱིན་སངས་རྒྱས་ཀྱི་བར་ཡོང་ནས་མངོན་གྱུར་མཐར་ཐུག་སྐབས་སྣང་
ཚུལ་ལ་ཡང་སངས་ཤིག་རྒྱས་ནས་ཡང་སངས་རྒྱས་པ་ཞེས་པའི་ཐ་སྙད་གྲུབ་པ་ཡིན་
ཞིང༌། བསྐྱར་ཟློས་བྱས་ན་གདོད་ནས་ཡེ་སངས་རྒྱས་པ་ལ་ད་ལམ་གྱིས་གསར་དུ་
བསྒྲུབ་ཏུ་མེད་པར་ཐག་བཅད་པ་ལྟར་དུ་གོམས་པ་རྫོགས་ནས་མངོན་དུ་གྱུར་བ་ལ་
ཡང་སངས་རྒྱས་པའི་ཐ་སྙད་མཛད་པ་ཡིན་ནོ། །སྣང་བ་ཐམས་ཅད་ལྷ་དང་ཡུལ་
ཅན་ཐམས་ཅད་ཡེ་ཤེས་ཡིན་ན་སེམས་ཅན་གྱིས་འགྲོ་བ་འདྲེན་མི་ནུས་ལ་སངས་རྒྱས་
ཀྱིས་འགྲོ་བ་འདྲེན་ནུས་པའི་རྒྱུ་མཚན་ཅི་ཞིག་སྙམ་པ་དང༌། ཡང་ཐོག་མའི་
སངས་རྒྱས་གྲོལ་ནས་སངས་རྒྱས་པ་དང་ཁམས་གསུམ་སེམས་ཅན་འཁྲུལ་ནས་
འཁོར་བ་འཁྱམས་པ་རྣམས་ཅིའི་ཕྱིར་མི་འདྲ་སྙམ་ན། སེམས་ཅན་དང་སངས་



བགེགས་ལ་བཀའ་བསྒོ་བ།
རྒྱས་གཉིས་འགྲོ་བ་འདྲེན་པའི་མཁྱེན་བརྩེ་ནུས་གསུམ་གྱི་ཡོན་ཏན་ཡོད་མེད་ཀྱི་ཁྱད་
པར་ཡོད་པའི་རྒྱུ་མཚན་དེ་རང་བཞིན་གྱིས་རྣམ་པར་དག་པ་དེ་མངོན་དུ་གྱུར་མ་གྱུར་
གྱི་ཁྱད་པར་ཡོད་པ་ཡིན་ལ། དོན་བྱེད་ནུས་མི་ནུས་ཀྱི་ཐད་ནས་བསམ་བློ་བཏང་ན་
ལས་དག་པ་ཞིག་ལ་ནི་གང་གིས་ཡིན་ན་ཡང་དོན་བྱེད་ནུས་པ་ཡིན་ཞིང་། ། སྣང་
སྲིད་གཞིར་བཞེངས་གཞིར་བཞུགས་སུ་མཐོང་བ་ཡིན་ནོ། །ལས་མ་དག་པ་ཞིག་
ལ་ནི་སངས་རྒྱས་དངོས་སུ་བྱོན་ཀྱང་དོན་བྱེད་མི་ནུས་ལ། གདུལ་བྱ་ཡུལ་ལ་
འཇུག་པའི་ཕྲིན་ལས་ཀྱི་རྐྱེན་མ་ཚང་བ་ཡིན་ནོ། །འཁྲུལ་མ་འཁྲུལ་གྱི་ཁྱད་པར་གྱི་
ཐོག་ནས་བཤད་ན་གཞི་ལ་འཁྲུལ་བ་མེད་པའི་སྟབས་ཀྱིས་གཞི་སྣང་གི་དུས་སུའང་
འཁྲུལ་བ་རང་བཞིན་མེད་པར་རྣམ་པ་ཀུན་ཏུ་ངེས་པ་ཡིན་ལ། རང་བཞིན་རྣམ་
དག་གི་ཆོས་ཉིད་དེ་ལས་དུས་ནམ་ཡང་འགྱུར་ཞིང་འདའ་བ་མ་མྱོང་བ་ཞིག་
གོ །དེའི་ཕྱིར་ན་འཁྲུལ་བ་གློ་བུར་བ་ཅན་གྱི་སེམས་ཅན་གྱི་ངོ་ལ་གཞི་འབྲས་
ལུགས་གཏན་ལ་འབེབས་སྐབས་དེ་དབང་བཙན་དུ་འཇོག་རྒྱུ་མེད་ཅིང་། དེའི་རྒྱུ་
མཚན་ཅི་ཡིན་ཞེ་ན། མིག་དང་རྣ་བ་སྣ་ཡང་ཚད་མ་མིན། །ལྕེ་དང་ལུས་དང་
ཡིད་ཀྱང་ཚད་མ་མིན། །གལ་ཏེ་དབང་པོ་འདི་དག་ཚད་ཡིན་ན། །འཕགས་
པའི་ལམ་གྱིས་སུ་ལ་ཅི་ཞིག་བྱ། །ཞེས་གསུངས་ལ། གནས་ལུགས་དཔྱོད་
པའི་དྲི་མ་མེད་པའི་ཡེ་ཤེས་དབང་བཙན་དུ་བྱས་ན་ཀུན་ཏུ་བཟང་པོས་གཟིགས་པ་ལྟར་
དུ་ཡེ་ནས་སངས་རྒྱས་པར་སྒྲུབ་དགོས་ཤིང་། དེས་ན་སངས་རྒྱས་ཉག་གཅིག་གི་
དགོངས་པ་དུས་གསུམ་འཕོ་འགྱུར་མེད་པའི་ཆོས་ཉིད་མཉམ་པ་ཉིད་དུ་གཟིགས་པ་
དེའི་དབང་དུ་བྱས་ནས་གཞི་འབྲས་དབྱེར་མེད་མཉམ་པ་ཆེན་པོའི་ལྟ་བས་ཆོས་ཐམས་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཅད་གཏན་ལ་འབེབས་རྒྱུ་དེ་ལས་ལྷག་པའི་རྡོ་རྗེ་ཐེག་པའི་གྲུབ་མཐའ་ཞིག་མེད་
དོ། །དེ་ལྟ་བུ་བདེན་པ་དབྱེར་མེད་བློའི་སྤྱོད་ཡུལ་དང་བྲལ་བར་གཏན་ལ་ཕབ་པའི་
ལྷའི་ང་རྒྱལ་རང་རིག་མི་ཤིགས་པའི་ངོ་བོ་སངས་རྒྱས་ཐམས་ཅད་ཀྱི་ཐུགས་རྡོ་རྗེའི་
རང་བཞིན་དཔལ་རྡོ་རྗེ་སེམས་དཔའི་རྣམ་པར་ཤར་བའི་རྡོ་རྗེ་སེམས་དཔའ་དེ་ཉིད་
ལོངས་སྐུའི་རྒྱན་ཆས་ཅན་ལྷ་གཅིག་ཁོ་ན་ཡིན་པ་ལ་བསམ་བློ་མི་གཏོང་བར་རྡོ་རྗེ་
སེམས་དཔའ་ཞེས་གསུང་རྒྱུ་དེ་ནི་རང་བྱུང་བྱང་ཆུབ་ཀྱི་སེམས་སེམས་ཉིད་གདོད་
ནས་དག་པ་དེ་ཉིད་རྡོ་རྗེ་ལྟར་འཕོ་འགྱུར་སྐྱེ་འགག་དང་བྲལ་བ་བརྟན་ཞིང་མི་གཡོ་བ་
དཔའ་བ་ཡིན་པས་རྡོ་རྗེ་སེམས་དཔའ་ཞེས་བྱ་སྟེ། རྣམ་པ་ཀུན་མཁྱེན་ཡེ་ཤེས་
ནི། །དེང་འདིར་རྡོ་རྗེ་སེམས་དཔའ་སྟེ། །བརྟན་པའི་ཕྱིར་ན་དཔའ་ཞེས་
བྱ། །ཞེས་གསུངས་ཤིང་། གསང་སྔགས་ཀྱི་སྐབས་སུ་རིགས་བརྒྱ་རིགས་
གཅིག་ཏུ་འདུས་པ་དེ་རྡོ་རྗེ་སེམས་དཔའ་ཡིན་པར་མ་ཟད་སངས་རྒྱས་ཐམས་ཅད་རྡོ་རྗེ་
གསུམ་གྱི་རང་བཞིན་དུ་བསྟན་ཡོད་དོ། །གསང་སྔགས་བཀའ་ཡི་ཐ་རམས་
སོགས་ཀྱི་དགོངས་པ་ལྟར་བྱས་ན་ལྟ་བའི་རྫོང་འཕྲང་རྣམ་གཉིས་བཤད་སྐབས་ལྟ་
བའི་རྫོང་སྟེ་ཁྱབ་གདལ་བདེ་ཆེན་བརྡལ་བའི་རྫོང་དང་། འུབ་ཆུབ་ཀུན་འདུས་
དགོངས་པའི་རྫོང་དང་གཉིས་སུ་དབྱེ་བ་ཡོད་པའི་ནང་ནས་འུབ་ཆུབ་ཀུན་འདུས་
དགོངས་པའི་རྫོང་བཤད་པའི་སྐབས་སུ་གསང་སྔགས་ཀྱི་གདངས་བདུན་གྱི་ནང་གི་
གཅིག་སངས་རྒྱས་ཐམས་ཅད་རྡོ་རྗེ་སེམས་དཔའི་སྐུར་གཏན་ལ་དབབ་པ་དེ་ཡིན་
ནོ། །སྐབས་ཐོབ་ཟབ་ཆོས་ཞི་ཁྲོ་དགོངས་པ་རང་གྲོལ་གྱི་ལམ་འདི་ལ་ཞུགས་ནས་
སྒོམ་པ་ཆུ་བོའི་རྒྱུན་གྱི་རྣལ་འབྱོར་ལ་ཉམས་ལེན་བྱེད་མཁན་ཞིག་ལ་མཚོན་ན་མདང་
དགོང་ཐུན་མར་བསྡུས་ནས་རྗེས་ཐོབ་སྒྱུ་མའི་རྣལ་འབྱོར་ལ་ལྡང་བའི་སྐབས་སུ།



བགེགས་ལ་བཀའ་བསྒོ་བ། ་་་་་
སྐད་ཅིག་སྟོང་གསལ་ཆེན་པོའི་ངང་ཉིད་ལས། རྡོ་རྗེ་སེམས་དཔའི་ང་རྒྱལ་མ་
བྲལ་བར། །སྣང་སྟོང་སྒྱུ་མ་ལྟ་བུའི་ངང་ནས་སྤྱོད། །ཅེས་ཐུན་མཚམས་སྤྱོད་
ལམ་ལ་ཞུགས། སྣང་གྲག་དྲན་རྟོག་ལྷ་སྔགས་ཆོས་ཉིད་ཀྱི་འཁོར་ལོ་རུ་ཤར།
མཚན་སྣང་འོད་གསལ་གྱི་རྣལ་འབྱོར་ཉམས་དེ་དང་འབྲེལ་བའི་ཐོག་ནས་བསྐྱངས་ཏེ་
དེ་རིང་ཐུན་གྱི་དང་པོ་ལ་རང་ཉིད་རྡོར་སེམས་ལ་གསལ་བཞིན་དུ་ལྷའི་ང་རྒྱལ་ལམ་ལྷ་
རྟོག་དབྱེར་མེད་ཀྱི་དམིགས་པ་ཡིས་ཐུགས་གསང་མི་ཟད་དཔལ་གྱི་བེའུ་ཡི་དབྱིངས་
ནས་ཐུགས་མཁྱེན་བརྩེ་ནུས་པའི་བདག་ཉིད་ཡེ་ཤེས་ལྔའི་རང་གདངས་ཀྱི་འོད་དང་
འོད་ཟེར་ཁ་དོག་སྣ་ཚོགས་འཕྲོ་བ་ཅན་ཏེ། གང་དུ་འཕྲོ་ན་ཕྱོགས་བཅུར་འཕྲོས་
ནས་ལོག་རྟོག་མ་རིག་པ་ཉོན་མོངས་རྒྱུ་འབྲས་དང་བཅས་པའི་བགེགས་མིང་མེད་དུ་
བསྐུད་པ། ཕྱོགས་བཅུ་ཀུན་ཀྱང་ཞི་ཁྲོའི་ལྷས་ཞེས་པ་ནི་ཕྱོགས་བཞི་མཚམས་
བརྒྱད་སྟེང་འོག་དང་བཅས་པའི་ཕྱོགས་བཅུ་དུས་གསུམ་དང་བཅས་པ། རབ་ཏུ་
གང་ནས་འོད་འཕྲོས་པས་ཞེས་པ་ནི་ཡེ་ཤེས་ཀྱི་འོད་དང་འོད་ཟེར་གྱི་དྲ་བས་མ་ཁྱབ་པ་
མེད་པ་ཀུན་ཁྱབ་མཁའ་དང་མཉམ་པའི་རྒྱལ་བ་ཞི་ཁྲོའི་ལྷས་རབ་ཏུ་ཀུན་ཏུ་ཡོངས་སུ་
གང་ཞིང་བར་མཚམས་མེད་པར་གཏམས་པས་དོན་གང་ཞིག་བྱེད་ན་འདི་ནས་མར་
བསྟན་ཡོད་དོ། །རང་རེས་བསྐྱེད་རྫོགས་མན་ངག་ལག་ཁྲིད་ཀྱི་སྐབས་འདིར་
མཐའ་དཔྱད་མང་པོ་ཞིག་དགོས་པ་མི་ཆེ་ཡང་ཁོ་བོ་ལ་མྱོང་བ་དོན་ཐོག་ཏུ་ཁེལ་བའི་
ཐུན་མིན་གྱི་ཉམས་མྱོང་ནི་མེད་ན་ལོང་བས་ལམ་སྟོན་ཕ་མགོ་བུས་གཡོག་བྱེད་པ་
བས་རྡོ་རྗེ་འཆང་གི་དགོངས་དོན་ཚད་མ་དང་། བདེ་བ་གཤེགས་པའི་བཀའ་ལུང་
ཚད་མ། དངོས་སྟོབས་ཆོས་ཉིད་ཀྱི་རིགས་པའི་འཇལ་བྱེད་ཀྱི་ཚད་མས་བསྒྲུབས་
ན་རང་གཞན་གཉིས་ཀས་གོ་བ་ངེས་ཤེས་ཀྱི་གདེང་ཤིག་རྙེད། ལྟ་བ་རྣམ་དག་གི་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
རྩ་བ་ཞིག་ཟིན་པ་ལ་ཕན་ཐོགས་ཡོད་རྒྱུ་རེད་བསམ་པ་ཡིན་ཞིང་། ཕྱོགས་བཅུ་
ཀུན་ཀྱང་ཞི་ཁྲོའི་ལྷས། །རབ་ཏུ་གང་ནས་འོད་འཕྲོས་པས། །ཞེས་པས་དོན་ཅི་
ཞིག་བྱེད་ན། ལུས་ངག་སེམས་ལ་གནོད་བྱེད་ཅིང༔ མཆོད་པའི་མདངས་
འཕྲོག་མ་རིག་བགེགས༔ ཉོན་མོངས་མ་རིག་རྒྱུ་ལས་བྱུང་༔ འདི་རུ་མ་
འདུག་གཞན་དུ་དེངས༔ ཞེས་གསུངས་ཏེ། ལུས་ངག་སེམས་ལ་གནོད་བྱེད་
ཅིང་ཞེས་པ་འདི་ཀློང་ཆེན་པས་ཡིད་བཞིན་མཛོད་ཀྱི་དབུ་ཕྱོགས་ཤིག་ནས། ཡུལ་
གྱི་བག་ཆགས་སྣོད་ཀྱི་འཇིག་རྟེན་དང་། །དེ་ལ་བརྟེན་པའི་གཟུགས་སོགས་ཡུལ་
ལྔའོ། །དོན་གྱི་བག་ཆགས་རྣམ་ཤེས་ཚོགས་བརྒྱད་དང༌། །དེ་ལ་བརྟེན་པའི་
དགེ་སྡིག་ལས་རྣམས་སོ། །ལུས་ཀྱི་བག་ཆགས་འགྲོ་དྲུག་སོ་སོའི་
གཟུགས། །དེ་ལ་བརྟེན་པའི་ཡན་ལག་ཉིང་ལག་གོ །ཞེས་གསུངས་ཡོད་ལ།
ཡུལ་གྱི་བག་ཆགས། དོན་གྱི་བག་ཆགས། ལུས་ཀྱི་བག་ཆགས་ཏེ་བག་
ཆགས་གསུམ་བཞག་པ་ཐོག་མེད་ནས་གོམས་སོང་བའི་ཚེ་རབས་ཀུན་ཏུ་དེ་ལྟར་སྣང་
བ་ཡིན་པས་རྡོ་རྗེ་ཐེག་པའི་ཉེ་ལམ་ནས་ལུས་ལ་བརྟེན་པའི་སྒོ་གསུམ་རྡོ་རྗེ་གསུམ་སྐུ་
གསུང་ཐུགས་ཀྱི་ངོ་བོར་སྒྲུབ་པ་ལ་བར་དུ་གཅོད་པ་དེ་ཉིད་སེལ་བར་བྱེད་པ་ལ།
སེམས་ཅན་གྱི་དུས་ན་ཡུལ་དང་ཡུལ་ཅན་དུ་སྣང་བའི་ཆོས་ཐམས་ཅད་རང་བཞིན་རྣམ་
པར་དག་པ་གནས་ཚུལ་གྱི་ངོས་ནས་གཞལ་སོང་ན་གཟུགས་རྣམ་སྣང༌། ཚོར་བ་
རིན་ཆེན་འབྱུང་ལྡན། འདུ་ཤེས་སྣང་བ་མཐའ་ཡས། འདུ་བྱེད་དོན་ཡོད་གྲུབ་
པ། རྣམ་པར་ཤེས་པ་མི་བསྐྱོད་པ། དེ་བཞིན་དུ་ས་སངས་རྒྱས་སྤྱན་མ།
ཆུ་མཱ་མ་ཀཱི་ལ་སོགས་པ་དང༌། ཀུན་གཞི་ཆོས་དབྱིངས་ཡེ་ཤེས། ཀུན་གཞི་
རྣམ་ཤེས་མེ་ལོང་ཡེ་ཤེས། ཉོན་ཡིད་སོར་རྟོག་ཡེ་ཤེས་ལ་སོགས་པ་ཡེ་ཤེས་ལྔའི་



བགེགས་ལ་བཀའ་བསྒོ་བ།
རང་བཞིན་ཡིན་ནོ། །དེ་ཡིན་རྒྱུ་དེ་ཡང་སྣམ་བུ་ཚོས་ཀྱིས་བསྒྱུར་བ་དང་འདྲ་བར་
སྦྱང་གཞི་སྦྱོང་བྱེད་ཅན་གྱི་གནས་གྱུར་ནས་སྡུག་པོ་ཞིག་ཡག་པར་གྱུར་བ་ནི་མ་ཡིན་
པར་ཡིན་པ་ལ་ཡིན་པར་ཤེས་ན་འཁོར་བ་མྱང་འདས་སུ་གྲོལ་བ་ཉིད་ཡིན་ཀྱང་དེ་ལྟར་
མ་རྟོགས་པར་ཨ་འཐས་འཁྲུལ་བར་གྱུར་བ་ལ་ཆུ་འཆག་རོམ་དུ་གྱུར་བ་ལྟར་དུ་ལུས་
ངག་ཡིད་གསུམ་ལ་གནོད་ཅིང་འཚེ་བ་བྱེད་པ་ཞེས་གསུངས་པའོ། །གནོད་ཇི་ལྟར་
དུ་བྱེད་ཟེར་ན། སྒོ་གསུམ་རྡོ་རྗེ་གསུམ་གྱི་རང་བཞིན་ཡིན་པ་ལ་དེ་ལྟར་རང་ངོ་
ཤེས་སུ་མི་སྟེར་ནས་འཁྲུལ་རྐྱེན་གྱིས་བར་ཆད་བྱེད། ལམ་སྒྲུབ་པའི་གང་ཟག་ལ་
ལུས་ལ་ན་ཚ་དང་སྡུག་བསྔལ། སེམས་ལ་ཡིད་མི་བདེ་བ་དང་རྣལ་དུ་མི་ཕེབས་
པ། ལུས་སེམས་གཉིས་ཀ་དང་འབྲེལ་བའི་ངག་གི་བཟླས་བརྗོད་ལ་སོགས་པ་སྨྲ་
བ་ངག་གི་སྒོ་ལ་ཡང་བར་ཆད་བྱེད་རྒྱུ་དེ་ལྟ་བུ་དང་། མཆོད་པའི་མདངས་འཕྲོག་
མ་རིག་བགེགས་ཞེས་པ་ནི་མཆོད་པའི་མདངས་ཇི་ལྟར་དུ་འཕྲོག་པ་ཡིན་ཞེ་ན།
མཆོད་པའི་མདངས་འཕྲོག་པར་བྱེད་པའི་བགེགས་དཀྱིལ་འཁོར་གྱི་མདངས་འཕྲོག
མར་མེའི་འོད་འཕྲོག བདུད་རྩིའི་ངད་འཕྲོག དཔལ་བཤོས་ཀྱི་བཅུད་འཕྲོག
རཀྟའི་དྲི་འཕྲོག་པར་བྱེད་པའི་བགེགས་ཞེས་གསུངས་པའོ། །དེ་ལྟ་བུ་བགེགས་དེ་
དག་ཐམས་ཅད་གང་ནས་འབྱུང་ན་ལོགས་ཤིག་ནས་འབྱུང་བ་མ་ཡིན་ལ། འཁྲུལ་
སྣང་གཟུང་འཛིན་ཅན་དུ་ཤར་ནས་ཕན་གནོད་ལྷ་འདྲེའི་ཀུན་རྟོག་དེ་གཞི་མེད་དུ་ཤར་
བ་ཉིད་ནི་ཉོན་མོངས་མ་རིག་རྒྱུ་ལས་བྱུང་ཞེས་གསུངས་ཤིང་། ཉོན་མོངས་པ་
དུག་ལྔ་དང་ཕུགས་གཏུགས་ན་མ་རིག་པའི་རྒྱུ་ལས་བྱུང་བ་ཀུན་བཟང་དགོངས་པ་
ཟང་ཐལ་གྱི་རྒྱུད་ལས་ཕྱུང་བའི་ཀུན་བཟང་སྨོན་ལམ་གྱི་ནང་དུ། དེ་ཕྱིར་སེམས་
ཅན་འཁྲུལ་བའི་གཞི། །དྲན་མེད་མ་རིག་ཡིན་པའི་ཕྱིར། །ཞེས་གསུངས་པ་



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
དང་འདྲ་བར་ལྷན་སྐྱེས་ཀུན་བརྟགས་ཀྱི་གདོན་ཆེན་བགེགས་རིགས་སུ་ཤར་བ་ཐམས་
ཅད་འདི་རུ་མ་འདུག་གཞན་དུ་དེངས་ཞེས་གསུངས་ལ། །དག་ཆེན་ཡེ་ཤེས་ཀྱིས་
ཁྱབ་པའི་གནས་འདིར་མ་འདུག་པར་གཞན་དུ་སོང་ཤིག་གམ་གཞན་དུ་དེངས་ཞེས་
གསུངས་པའོ། །དེས་ན་འདིའི་གཞན་ཇི་ལྟ་བུ་ཞིག་ལ་གོ་ན་ཁྱོད་ངེད་ཚང་ལ་མ་
འདུག་ཕར་ཀ་ཚང་ལ་བུད་སོང་ལྟ་བུའི་གཞན་དེ་མ་ཡིན་ཞིང་། ཕྱི་ནང་གཞན་
གསུམ་གཉིས་མེད་ཀྱི་ཀློང་ཆོས་དབྱིངས་སྐྱེ་བ་མེད་པ་བདག་གཞན་བཟང་ངན་ཕན་
གནོད་ལ་སོགས་པའི་གྲྭ་ཟུར་མེད་པའི་ཆོས་སྐུ་ཐིག་ལེ་ཉག་གཅིག་གི་ཀློང་དུ་བཟླུམས་
པའི་དོན་ཡིན་ལ། ང་བདག་གཟུང་འཛིན་རྩད་ནས་གཅོད་པའི་ཡུམ་ཤེས་རབ་ཕར་
ཕྱིན་གྱི་དགོངས་པ་དང་བསྟན་ན་ཉག་གཅིག་རྩད་ནས་བཅད་པ་འཁྲུལ་བ་མིང་མེད་དུ་
ལ་ཟླ་བ་ཕྱག་རྫོགས་གཉིས་མེད་ཀྱི་དགོངས་པའི་གནད་ཀྱང་དེ་ཡིན་ནོ། །ཧཱུྃ་ཧཱུྃ་ཨུ་
ཙ་ཏ་ཡ་ཕཊ༔ཞེས་གསུངས་ཏེ། ཧཱུཾ་ཧཱུཾ་ཞེས་པའི་ཧཱུཾ་དང་པོ་ནི་འཁོར་བའི་སྡུག་
བསྔལ་ཐམས་ཅད་འཇོམས་པར་བྱེད་པའི་ཧཱུཾ། ཧཱུཾ་གཉིས་པ་ནི་སྲིད་རྩ་བདག་འཛིན་
གྱི་འགོང་པོ་འཇོམས་པར་བྱེད་པའི་ཧཱུཾ། ཨུ་ཙ་ཏ་ཡ་ནི་བྱེར་བར་གྱིས་ཤིག་ཅེས་
པའི་སྔགས་ཤིག་ཡིན་ལ། བགེགས་ཚོགས་ཕྱིར་བསྐྲད་ཅིང་བགེགས་དཔུང་
འཐོར་བར་བྱེད་པའི་སྔགས་ཡིན་ཞིང་། ཕཊ༔ ནི་གདུག་ཅན་འཇོམས་པར་བྱེད་པའི་
སྔགས་ཡིན་ནོ། །ཕྲིན་ལས་རྣམ་པ་བཞིའི་ལས་ཆེན་བཅུ་གཉིས་ཏེ་ཞི་རྒྱས་དབང་
དང་འགུགས་པ། རྨོངས་རེངས་དབྱེ་དང་བསྐྲད་པ། མནན་གཟིར་གསད་དང་
གསོ་བ་སྟེ་བཅུ་གཉིས་ཡོད་པའི་ནང་གི་བགེགས་རིགས་འབྱུང་པོའི་ཚོགས་ལ་སྡིགས་
ཤིང་གཟིར་བར་བྱེད་པ་སའི་ཕྱོགས་འདིར་མ་ཟད་རྒྱ་མཚོའི་ཕ་རོལ་ཙམ་དུའང་འདུག་
དབང་མེད་པར་བྱས་ནས་བསྐྲད་གཟིར་གསད་གསུམ་གྱི་སྒོ་ནས་སྒྱུ་མའི་མངལ་ཁུང་



མཚམས་གཅོད་པ།
མིང་མེད་དུ་བཏང་སྟེ་སེམས་ཉིད་ཆོས་སྐུའི་ཀློང་དུ་གསོད་རྒྱུའི་ལས་དང་དམིགས་
གནད་ཁྱད་པར་ཅན་ཞིག་ཡིན་ནོ།།
༼ཁ༽ གཉིས་པ་མཚམས་གཅོད་པ།
༼ཀ དངོས་བཤད་པ།
གཉིས་པ་མཚམས་གཅོད་འདི་སྐད་དོ༔ ཞེས་སྔོན་འགྲོའི་ས་བཅད་གཉིས་པའི་
མཚམས་སྦྱར་ཏེ།
ཧཱུྃ རང་ཉིད་ལྷ་ཡི་ཐུགས་ཀ་ནས༔
རྡོ་རྗེ་རིན་ཆེན་པདྨ་དང་༔
རྒྱ་གྲམ་འཁོར་ལོ་མེ་རིའི་གུར༔
རིམ་པ་དྲུག་གི་ཚུལ་དུ་བསྐོ་
ཁྲོ་ཚོགས་སྤྲུལ་བ་དཔག་མེད་ཀྱིས༔
རབ་ཏུ་གཏམས་ཤིང་མཚམས་བཅད་དོ༔
ཞེས་གསུངས་ཏེ། ཧཱུྃ་རང་ཉིད་ལྷ་ཡི་ཐུགས་ཀ་ནས་ཞེས་པའི་ཧཱུཾ་ནི་དེ་བཞིན་
གཤེགས་པ་ཐམས་ཅད་ཀྱི་ཐུགས་གསང་བསམ་གྱིས་མི་ཁྱབ་པ་མཚོན་བྱེད་ཀྱི་ཡི་
གེས་སྣ་དྲངས་ནས། རང་ཉིད་སྟོང་གསལ་རིགས་ཀུན་འདུས་པའི་ངོ་བོ་རྡོ་རྗེ་
སེམས་དཔའི་ལྷའི་ང་རྒྱལ་གསལ་བརྟན་གྱི་ངང་དང་མ་བྲལ་བའི་ཐོག་ནས་གནས་
གྱུར་ཞེ་སྡང་རྡོ་རྗེ་དང་དབྱེར་མེད་པའི་གསང་བའི་བདག་པོའི་ཐུགས་ཀ་ནས་རིགས་
ལྔའི་ཕྱག་མཚན་གྱི་ནང་ནས་ཤར་ཕྱོགས་ནས་ཧཱུྃ་ལས་རྡོ་རྗེ་རིམ་པ་ལྔའི་གུར་ཁང་།
ལྷོ་ཕྱོགས་ནས་ཏཱཾ་ལས་རིན་པོ་ཆེའི་གུར་རིམ་པ་ལྔ། ནུབ་ཕྱོགས་ནས་ཧི༔ ལས་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
པདྨའི་གུར་རིམ་པ་ལྔ། བྱང་ཕྱོགས་ནས་ཨཱ༔ ལས་རྒྱ་གྲམ་གྱི་གུར་རིམ་པ་ལྔ།
སྟེང་ཕྱོགས་ནས་ཨོཾ་ལས་འཁོར་ལོའི་གུར་རིམ་པ་ལྔ། དེ་རྣམས་ཀྱི་ཕྱི་རོལ་དུ་རཾ་
ཡིག་འཕྲོས་པ་ལས་ཡེ་ཤེས་ཀྱི་མེ་དཔུང་རབ་ཏུ་འབར་བའི་གུར་དང་། སྲུང་བའི་
ར་གུར་རིམ་པ་དྲུག་གིས་ཕྱི་ནང་དུ་བསྐོར་ནས་སྤྲུལ་བའི་ཁྲོ་ཆུང་གི་ཚོགས་དཔག་ཏུ་
མེད་པ་དང་། འབར་བའི་མཚོན་ཆ་སྣ་ཚོགས་ཀྱིས་རབ་ཏུ་གང་ནས་བར་ཆད་གང་
གིས་ཀྱང་ཚུགས་པའི་སྐབས་དང་གནས་མེད་པའི་མཚམས་བཅད་དོ་ཞེས་གསུངས་
པའོ། །སྲུང་འཁོར་སྒོམ་རྒྱུ་འདི་ལ་ཀུན་རྫོབ་ཀྱི་རོལ་བ་དམིགས་བཅས་སུ་སྒོམ་པ་
ཞིག་དང་། དོན་གྱི་རོལ་བ་དམིགས་མེད་དུ་སྒོམ་པ་ཞིག་སྟེ་གཉིས་ཀྱི་གོ་དོན་ཡོད་
དོ། །གཅིག་ན་འདི་ལྟ་བུའི་དམིགས་པའི་རིགས་ལ་ཨ་འཐས་མཚན་མ་ཅན་དུ་
བཟུང་སྟེ་གཅིག་སྒོམ་བཞིན་པའི་སྐབས་སུ་ཡང་དེ་བསྐྱར་ནས་གཞན་པ་ཞིག་བསྒོམ་
དགོས་རྒྱུ་རེད་དྲན་པའི་མི་བདེ་བར་བསམ་པའི་གུ་དོགས་མི་དགོས་ཤིང༌། ནང་
གི་དེ་ཁོ་ན་ཉིད་ལ་དབང་འབྱོར་བ་ཞིག་ཡིན་ན་དེ་འདྲའི་གསལ་འདེབས་མི་དགོས་
མོད་ཀྱང་ལས་དང་པོ་པས་ཐམས་ཅད་སེམས་ཀྱི་རྣམ་རོལ་ལ་ཐོ་ཐུག་མི་ཐུག་དང་ལོ་
མི་ལོ་དེ་ལྟ་བུ་བསམ་མི་དགོས་སོ། །གཉིས་ན་བསྒོམ་བྱའི་ཐད་ནས་ཡིན་ན་འདི་
མ་ཧཱའི་ཨ་ནུ་ཐབས་བསྐྱེད་ཆོག་ཁོ་ན་གཙོར་འདོན་བྱེད་པ་དང་མི་འདྲ་བར་ཟབ་པ་
གཙོར་འདོན་དབྱིངས་དང་ཡེ་ཤེས་མཉམ་སྦྱོར་རྟོགས་པའི་དོན་རྒྱུད་ལ་སྦྱོར་ནས་རང་
རིག་རྩ་བའི་ལྷ་སྟོང་གསལ་ཀ་དག་གི་ངོ་བོ་རྡོ་རྗེ་སེམས་དཔའ་ནམ་མཁའི་གར་ཁྱབ་
ལ་སྐུ་ཡིས་ཁྱབ་པ་དེ་ཡང་གོང་ནས་བཤད་པ་ལྟར་དུ་ཨ་འཐས་མཚན་མ་ཅན་མ་ཡིན་
པར་ཟང་ཐལ་སྒྲིབ་གཡོག་དང་བྲལ་བ་ཆོས་དབྱིངས་གང་བ་ཞིག་ཏུ་གསལ་བཏབ་
ནས་ཏིང་འཛིན་གྱི་འཕྲོ་འདུ་ཐམས་ཅད་འདིའི་ངང་ནས་མ་འགགས་རོལ་རྩལ་དུ་ཤར་



མཚམས་གཅོད་པ།
བ་ཞིག་ཏུ་བསྒོམ་དགོས་སོ། །དེའི་ཐོག་ཏུ་སྲུང་བའི་ར་གུར་ཞེས་གསུངས་ན་དང་
པོ་རྡོ་རྗེའི་གུར་ཡིན་ལ། རྡོ་རྗེ་ཞེས་པ་ནི་མི་ཆོད། མི་ཤིགས། སྲ་བ།
བརྟན་པ་ལ་སོགས་པའི་ཆོས་བདུན་གྱི་བདག་ཉིད་ཅན་ཞིག་ཡིན་ནོ། །དེ་ནི་མཚོན་
བྱེད་རྣམ་པ་རྟགས་ཀྱི་རྡོ་རྗེ། ། དོན་ཆོས་དབྱིངས་འགྱུར་བ་མེད་པ། དེའི་བྱེད་
ལས་དང་མཚུངས་པའི་ཕྱག་མཚོན་གྱི་རྣམ་པ་དེས་ཕྱོགས་དང་ཕྱོགས་མཚམས་
ལོགས་ཐམས་ཅད་རྡོ་རྗེའི་རྡུལ་ཕྲ་རབ་ཀྱིས་བཀག་ནས་བར་མཚམས་ཤིག་གཏན་ནས་
མེད་པར་བསྐལ་བའི་རླུང་ཡིན་ཀྱང་མི་ཐར་བའི་འོག་ཐམས་ཅད་རྡོ་རྗེའི་ས་གཞི།
དེ་ཡང་ཡངས་ཤིང་རྒྱ་ཆེ་བ། སྟེང་ཐམས་ཅད་རྡོ་རྗེའི་གུར་དང་བླ་བྲེ། ཐོག་
ཕིབས་ཀྱི་དབྱིབས་དེ་ལྕགས་རྨོག་ཁ་སྦུབ་པ་དང་འདྲ་བར་གསུང་ས་ཡང་ཡོད་
དོ། །རྡོ་རྗེ་རིན་ཆེན་པདྨ་དང་ཞེས་པ་ལ་སོགས་པ་ནི་རྡོ་རྗེའི་གུར་ཁང་གི་ཕྱི་རོལ་ན་
རིན་ཆེན་འབར་བའི་གུར་ཁང་། ཡང་དེའི་ཕྱི་རོལ་ན་པདྨ་དམར་པོའི་གུར་ཁང༌།
དེའི་ཕྱི་རོལ་ན་རྒྱ་གྲམ་ལྗང་གུའི་གུར་ཁང་། རྒྱ་གྲམ་ནི་རྡོ་རྗེའི་རྒྱ་གྲམ་ཡིན་ལ་
འདི་ཡང་སྣ་ཚོགས་རྡོ་རྗེ་ལ་གོ་ཞིང༌། སྣ་ཚོགས་རྡོ་རྗེ་ཞེས་པ་ནི་ཁ་དོག་སྣ་ཚོགས་
ཡོད་པ། འོད་ཟེར་སྣ་ཚོགས་འཕྲོ་བ། ཕྲིན་ལས་སྣ་ཚོགས་འགྲུབ་པ་དེ་ལྟ་བུ་
གྲངས་མེད་པ་འཕྲོས་ནས་གུར་ཁང་དུ་འཁྲིགས་ལ། དེའི་ཕྱི་རོལ་དུ་འཁོར་ལོ་
དཀར་བོའི་གུར། ཐམས་ཅད་ཀྱི་ཕྱི་རོལ་དུ་མེ་རིའི་གུར་ཁང་། ད་རུང་ཕྱག་
མཚོན་མཚོན་ཆ་སྣ་ཚོགས་ཀྱི་གུར་ཁང་དང་འབྱུང་བ་ལྔའི་གུར་ཁང་ཡང་གསུངས་
ཡོད་དོ། །སྲུང་འཁོར་འདི་དག་ཐམས་ཅད་རྣམ་པ་སོ་སོར་གསལ་ཡང་རྒྱུ་མི་
ཤིགས་པ་རྡོ་རྗེ་ལས་གྲུབ་པ། རང་བཞིན་ཡེ་ཤེས་ལྔའི་རྣམ་པར་ཤར་བ། སྲུང་
འཁོར་འཁོར་འདས་ཐམས་ཅད་དབྱེར་མེད་དུ་སྲུང་བ་དེ་ལྟ་བུའི་གོ་བ་ལེན་དགོས་ལ།



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྐྱ་འཕྲུལ་རྒྱས་པའི་ནང་དུ། རྡོ་རྗེའི་རང་བཞིན་སྒྲིབ་པ་ཀུན། །འཇོམས་ཤིང་
ཅིས་ཀྱང་མི་ཚུགས་པ། །ཞེས་གསུངས་སོ། །དོན་དམ་ངོ་བོ་དམིགས་མེད་
སྒོམ་པའི་ཐད་ནས་བཤད་ན་མཚན་བཅས་ཀྱི་སྲུང་འཁོར་བསྒོམ་རྒྱུ་དེ་དག་དོན་དམ་
པར་བདག་གཞན་ཕན་གནོད་བསྲུང་བྱ་སྲུང་བྱེད་ཐམས་ཅད་ལས་འདས་པ། སྤྲོས་
པ་ཀུན་གྲོལ་གྱི་ཆོས་ཀྱི་དབྱིངས། གདལ་ཁྱབ་ཀུན་ལ་སྙོམས་པ། ཡེ་གྲོལ་
ཆེན་པོའི་ཀློང་ན་སྣང་གྲག་ཐམས་ཅད་རྒྱས་འདེབས་པའི་ལྟ་བའི་གདེང་གིས་ཟིན་པ་དེ་
ཡིན་ཞིང་། བཀའ་བརྒྱད་བདེར་འདུས་ལས། ཐམས་ཅད་སྐུ་དང་ཡེ་ཤེས་
ངང༌། །བགེགས་སུ་གཏོགས་པ་གང་ཡང་མེད། །བསྲུང་བར་བྱ་དང་སྲུང་
བྱེད་མེད། །ཅེས་གསུངས་པ་ལྟར་ཡིན་ནོ། །བཛྲ་རྡོ་རྗེ། རཏྣ་རིན་ཆེན།
པདྨ་པདྨའི་རིགས་ཀྱི་ཕྱག་མཚན། ཀརྨ་ལས་ཀྱི་རིགས་ཀྱི་ཕྱག་མཚན་རྒྱ་གྲམ།
ཙཀྲ་འཁོར་ལོ། ཛྭ་ལ་འབར་བ། རི་ཧཱུྃ་ཕཊ༔དང་བཅས་པས་ནི་རིགས་ལྔའི་
ཕྱག་མཚན་དང་མེ་དཔུང་འབར་བས་ཡོངས་སུ་གཏམས་ཤིང་བསྲུངས་བས་མཚམས་
བཅད་པ་ཡིན་ལ། བཛྲ་རཏྣ་པདྨ་ཀརྨ་ཙཀྲ་ཛྭ་ལ་རཾ་ཧཱུྃ་ཕཊ༔ ཀྱི་སྔགས་འདི་གདོན་
བགེགས་ཀྱིས་མི་ཚུགས་པར་བྱེད་པའི་སྔགས་ཡིན་ནོ།། །
༼ཁ ཞར་བྱུང་རྡོ་དྲིལ་བྱིན་རླབས།
དེ་ཡན་ཆད་ཀྱིས་འགལ་རྐྱེན་བགེགས་བསལ་བ་བསྟན་ལ། འདི་མན་ཆད་མཐུན་
རྐྱེན་དཀྱིལ་འཁོར་སྦྱོང་བའི་ཡན་ལག་གི་སྐོར་དེ་གསུངས་པ་ཡིན་ཞིང༌།
མཚམས་འདི་ནས་ཆོ་ག་སྤྱི་འགྲོས་ལ་རྡོར་དྲིལ་བྱིན་བརླབ་འབྱུང་བ་ཡིན་ལ།
ལས་བྱང་རྩར་ཕྲེང་ལྟར་ན། ཧཱུཾ་ཆོས་ཉིད་སྐྱེ་བ་མེད་པ་ལས། །མ་འགགས་



མཚམས་གཅོད་པ།
ཐབས་ཤེས་བརྡར་མཚོན་ཕྱིར། །རྡོ་རྗེ་གསོར་ཞིང་དྲིལ་བུ་དཀྲོལ། །འགྲོ་བ་
སེམས་ཅན་ཐམས་ཅད་ཀུན། སད་ནས་སངས་རྒྱས་སར་འཇུག་ཕྱིར། །ཡང་
དག་ཉིད་དུ་བརྡས་མཚོན་ནོ། །ཟུང་འཇུག་ལམ་ལ་མ་བསྟེན་པར། །མཐར་
ཕྱིན་འབྲས་བུ་ཐོབ་མི་སྲིད། །ཐབས་ཤེས་ཡང་དག་ཉིད་ལ་འཇུག །ཧཱུྃ་བཛྲ་
གནྡྷེ་དྷརྨ་ཧཱུྃ་ཨཱཿ ཞེས་གསུངས་པའི་ཚིག་དེ་ཡིན་ནོ། །འདི་ཐབས་ཤེས་ཡ་མི་
འབྲལ་བའི་ཕྱིར་ཕྱག་རྒྱ་གསུམ་གཟུང་བ་ཞེས་པ་དེ་ཡིན་ལ། རང་ཉིད་རྡོར་སེམས་
སུ་གསལ་བ་སྐུ་ཡི་དམ་ཚིག་དང་གཅིག ཧཱུྃ་ལས་བྱུང་བའི་ཡེ་ཤེས་རྡོ་རྗེ་ཐབས་ཀྱི་
རང་བཞིན་དྲན་རྟོགས་ཐུགས་ཀྱི་དམ་ཚིག་དང་གཉིས། ཨ་ལས་བྱུང་བའི་
དབྱིངས་ཀྱི་དྲིལ་བུ་གྲག་བ་གསུང་གི་དམ་ཚིག་དང་དམ་ཚིག་གསུམ་དྲན་པའི་ངང་
ནས་ལག་པ་གཡས་པས་རྡོ་རྗེ་གསོར་ཞིང་གཡོན་པས་དྲིལ་བུ་དཀྲོལ་ཡོང་དུས་འགྲོ་
ཀུན་མ་རིག་པའི་གཉིད་ལས་སད་པར་བསམ་དགོས་སོ། །འདིའི་རྡོར་དྲིལ་བྱིན་
རླབས་ཀྱི་ཚིག་དང་བསྟན་ན་ཆོས་ཉིད་སྐྱེ་བ་མེད་པ་ལས་ཞེས་གསུངས་པས་སྣང་རིག་
གདོད་མའི་ཆོས་ཉིད་དེ་ཡེ་ནས་སྤྲོས་པ་དང་བྲལ་བ་སྐྱེ་འགག་གཉིས་སྣང་དུ་གྲུབ་པ་
མེད་པ་དེ་ལས་མ་འགགས་འགག་པ་མེད་པའི་རྩལ་སྣང་ཐབས་བདེ་བ་ཆེན་པོ་དང་།
ཤེས་རབ་སྟོང་པ་ཉིད་མཚོན་པའི་ཕྱིར་བདེ་བ་ཆེན་པོའི་བདག་ཉིད་ཀྱི་རྡོ་རྗེ་གསོར་ཞིང་
སྟོང་བ་ཉིད་ཀྱི་དྲིལ་བུ་དཀྲོལ་བས་བདེ་སྟོང་ཟུང་འཇུག་དབྱེར་མི་ཕྱེད་པའི་སྒྲ་དེ་ཡིས་
འགྲོ་བ་དྲུག་གི་སེམས་ཅན་ཐམས་ཅད་མ་རིག་པའི་གཉིད་ལས་སད་ནས་ཞི་བ་མཆོག་
གི་གོ་འཕང་སངས་རྒྱས་ཀྱི་སར་འཇུག་པའི་ཕྱིར་དུ་ཐབས་ཤེས་ཡ་མ་བྲལ་བའི་བདེ་
སྟོང་ཟུང་དུ་འཇུག་པའི་ལྷན་སྐྱེས་བདེ་ཆེན་གྱི་ཡེ་ཤེས་མཆོག་ཏུ་མི་འགྱུར་བའི་ལམ་
ཡང་དག་པ་ཉིད་ལ་འཇུག་པའི་བརྡས་མཚོན་པར་བྱ་བ་ཞིག་ཡིན་ཞིང་། དེ་ཡིས་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
དམ་བཅའ་བའམ་ཕྱག་རྒྱ་གསུམ་བཟུང་བའི་དོན་ཡང་བསྟན་པ་ཡིན་ནོ། །ཨོཾ་བཛྲ་
གནྡྷེ་དྷརྨ་ཧཱུྃ་ཨ ་ཞེས་པའི་སྔགས་ཀྱི་དོན་ཨེ་ཡེ་ཤེས་ལྔ་ཡི་རང་བཞིན་ཡིན་ལ།
བཛྲ་ཐབས་ཀྱི་རང་བཞིན་རྡོ་རྗེ། གནྡྷེ་ཤེས་རབ་ཀྱི་རང་བཞིན་དྲིལ་བུ། གནྡྷེ་
དྷརྨ་ཞེས་པའི་དྷརྨ་ཆོས་ཁམས་དབྱིངས་སྟོང་ཉིད་མཚོན་པའི་དྲིལ་བུ་ཆོས་ཀྱི་འབྱུང་
གནས་ལ་གོ་ཞིང༌། ཧཱུྃ་ཨ ཞེས་པ་ཟུང་དུ་འཇུག་པའི་དོན་ཡིན་ནོ། །དེ་ལྟ་བུ་
རྡོ་རྗེ་སེམས་དཔའ་གཉིས་མེད་ཀྱི་དགོངས་པ་ལས་མ་གཡོས་བཞིན་དུ་འདི་ལ་འཁྱུད་
རྒྱ་བྱས་ན་དགོས་པ་ཅི་ཞིག་ཡོད་ན་ཐབས་ཤེས་ཡ་བྲལ་གྱི་ལྟ་བ་ངན་པའི་བག་ཆགས་
དག་ནས་ཟུང་འཇུག་དབྱེར་མེད་བདེ་བ་ཆེན་པོའི་ཡེ་ཤེས་མ་བཙལ་ངང་གིས་རྙེད་པའི་
རྟེན་འབྲེལ་བསྒྲིགས་པ་ཡིན་ལ། དེའི་མཐུ་ཡིས་རྫོགས་རིམ་བདེ་སྟོང་དབྱེར་མེད་
ཀྱི་ཡེ་ཤེས་མ་བྱས་ཡེ་རྫོགས་ལྷུན་གྲུབ་ཏུ་འགྲོ་བའི་དགོས་པ་ཡོད་ཅིང་། ཕར་ཕྱིན་
སྡུད་པའི་ནང་དུ། དེ་ཡང་ཐབས་དང་ཤེས་རབ་མཆོག་གིས་ཡོངས་ཟིན་
ན། །མི་མཉམ་དེ་བཞིན་གཤེགས་ཀྱི་བྱང་ཆུབ་རེག་པར་འགྱུར། །གསུངས་པ་
ལྟར་དུ་ཡིན་ནོ། །གསང་སྔགས་ཀྱི་བཅང་བའི་དམ་ཚིག་མེད་དུ་མི་རུང་བ་རྡོར་
དྲིལ་དང་ཅང་ཏེའུ་ཡི་རྣམ་བཞག་འདི་སྔོན་ན་ནིང་ཞིག་ནས་བཤད་མྱོང་ཡང་འདིར་
སྐབས་བསྟུན་གྱིས་མདོར་བསྡུས་ཤིག་ཞུས་ན། རྡོ་རྗེ་ནི་དེ་ལ་ཚད་དང་།
མཚན་ཉིད། དག་དྲན་གསུམ་གྱི་ཐོག་ནས་བཤད་དགོས་སོ། །དེའི་ནང་ནས་
ཚད་དེ་གང་ཡིན་ཞེ་ན། མཚོན་བྱ་དོན་གྱི་རྡོ་རྗེ་དང་། མཚོན་བྱེད་རྟགས་ཀྱི་རྡོ་
རྗེ་སྟེ་དབྱེ་བ་གཉིས་ཡོད་ཅིང་། མཚོན་བྱ་དོན་གྱི་རྡོ་རྗེ་དེ་རྒྱལ་བའི་ཐུགས་གཉིས་
སུ་མེད་པའི་ཡེ་ཤེས་ཡིན་ལ། དེས་མཚོན་ནས་སྐུ་གསུང་ཐུགས་རྡོ་རྗེའི་རྣམ་པར་
རོལ་བ་ལ་གོ་ཆོག་གོ །མཚོན་བྱེད་རྟགས་ཀྱི་རྡོ་རྗེ་དེ་ཇི་ལྟ་བུ་ཞིག་ཡིན་ན། བི་



མཚམས་གཅོད་པ།
ཏོ་ཏ་མ་འབུམ་སྡེའི་རྒྱུད་ལས། །གསེར་སོགས་ལས་བྱས་རྡོ་རྗེ་ནི། །རྩེ་
གསུམ་རྩེ་ལྔ་རྩེ་དགུ་བ། །ཆངས་གཟུང་རྩ་གསུམ་མཛེས་པའི་ཚད། །ཅེས་
གསུངས་པ་དང༌། རྩེ་མོ་གཅིག་པ་ནས་རྩེ་མོ་སྟོང་གི་བར་ཡོད་ཚུལ་ཡང་
གསུངས་ཡོད་དོ། །གང་ལྟར་ཡང་ཡོངས་ཁྱབ་ལ་རྩེ་ལྔ་རྩེ་དགུ་གཉིས་ཀ་གྲགས་
ཆེ་བས་རྩེ་ལྔ་བ་དེ་ཉིད་ལ་དམ་ཚིག་གི་རྡོ་རྗེ་ཟེར་ལ། དགུ་བ་ལ་ཡེ་ཤེས་ཀྱི་རྡོ་རྗེ་
ཟེར་ཞིང་། དེ་བཞིན་དུ་དྲིལ་བུའི་རྩེ་རྡོར་ལ་ཡང་རྭ་མང་ཉུང་གིས་དམ་ཚིག་གི་
དྲིལ་བུ་དང་། ཡེ་ཤེས་ཀྱི་དྲིལ་བུ་ཞེས་འབོད་སྲོལ་ཡོད་དོ། །རྡོ་རྗེ་འདི་ལ་ཆ་
གསུམ་གྱི་ཆ་ཚད་ཡོད་ཅིང་། དབུས་ཀྱི་ཆངས་གཟུང་དེ་ཆ་གཅིག་ཡིན་ལ།
ཆངས་པ་ནི་ལག་པའི་སྤར་མོ་ཡིན་པས་ལག་པའི་སྤར་མོས་གཟུང་ས་ལ་ཆངས་
གཟུང་ཞེས་ཟེར་རོ། །སྣེ་གཉིས་ཀྱི་རྭ་རེའི་རིང་ཐུང་གི་ཆ་རེ་རེ་ལ་ཆ་གཉིས་ཏེ་ཆ་
གསུམ། ཆེ་ཆུང་གི་ཚད་དེ་སོར་བཞི་ནས་ཉི་ཤུའི་བར་སྤྱིར་བཏང་གིས་བཤད་ཡོད་
ཀྱང་མཐའ་མ་བཀག་པ་ཡིན་ཞིང་། དྲིལ་བུའི་ཚད་ཀྱང་དེ་དང་མཉམ་དགོས་ལ།
དེ་ཚད་དང་མཚན་ཉིད་ཡིན་ནོ། །དག་དྲན་གྱི་ཐད་ནས་བཤད་ན་སྟེང་གི་རྭ་ལྔ་དེ་
རྒྱལ་བ་རིགས་ལྔ། འོག་གི་རྭ་ལྔ་དེ་དབྱིངས་ཕྱུག་ཡུམ་ལྔ། སྟེང་གི་པད་
འདབ་བརྒྱད་དེ་སེམས་དཔའ་ཡབ་བརྒྱད། འོག་གི་པད་འདབ་བརྒྱད་དེ་སེམས་
མ་ཡུམ་བརྒྱད་སོགས་ཀྱི་རང་བཞིན་ཡིན་པར་དག་དྲན་བྱ་དགོས་སོ། །རྭ་དགུ་བ་
ཡིན་ན་སྟེང་ས་ཡི་སྤྱི་བོའི་རྭ་བཞི་དེ་རྣམ་སྣང་ལ་སོགས་པ་བདེ་བར་གཤེགས་པ་བཞི།
མཚམས་ཀྱི་རྭ་བཞི་དེ་སྤྱན་མ་ལ་སོགས་པ་ཡུམ་བཞི། དབུས་རྭ་དེ་རྡོ་རྗེ་མི་བསྐྱོད་
པ། འོག་ས་ཡི་རྭ་ཚང་མ་བྱང་ཆུབ་སེམས་དཔའ་བརྒྱད། དབུས་རྭ་རྡོ་རྗེ་
སེམས་དཔའ་སྟེ་དེ་ལྟ་བུའི་སྒོ་ནས་གསུངས་ཚུལ་ཡོད་ལ། ད་རུང་བཤད་པ་མང་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
པོ་ཡོད་དོ། །འདིའི་དག་དྲན་གྱི་གཙོ་བོ་གཞི་ལམ་འབྲས་གསུམ་དང་སྦྱར་སྐབས་
གཞི་ཆོས་དབྱིངས་སྤྲོས་པ་ཀུན་བྲལ་དོན་དམ་པའི་རྡོ་རྗེ། ལམ་སྣང་བཞི་འོད་
གསལ་མངོན་དུ་གྱུར་བ་རིག་པ་བྱང་ཆུབ་སེམས་ཀྱི་རྡོ་རྗེ། འབྲས་བུ་དབྱིངས་རིག་
དབྱེར་མེད་དེ་ཁོ་ན་ཉིད་ཀྱི་རྡོ་རྗེ་སྟེ། མདོར་ན་སྟོང་ཉིད་སྙིང་རྗེ་དབྱེར་མེད་དུ་རྟོགས་
པའི་ལྟ་བས་འཁོར་གསུམ་དམིགས་མེད་ཀྱི་ཀློང་དུ་རྒྱས་འདེབས་པ་དེ་དོན་གྱི་རྡོ་རྗེ་
ཡིན་ནོ། །འདིར་དོན་དམ་སྟོང་ཉིད་ཀྱི་རྡོ་རྗེ། ཀུན་རྫོབ་རྫས་ཀྱི་རྡོ་རྗེ། སྣང་
བ་བརྡ་ཡི་རྡོ་རྗེ། དག་པ་མིང་གི་རྡོ་རྗེ་ལ་སོགས་པ་སྤྲོས་བཤད་མང་ཡང་དོན་ངོ༌
མའི་ཐོག་ནས་བཤད་ན་གཟུང་འཛིན་ཐ་དད་མེད་པའི་སྟོང་བ་ཉིད་ཀྱི་རང་བཞིན་ལ་རྡོ་
རྗེ་ཟེར་རོ། །དྲིལ་བུའི་རྣམ་བཞག་ལའང་དྲིལ་བུའི་རྒྱུ། ལུས་ཚད། རིགས་
ཀྱི་དབྱེ་བ། དག་དྲན་རྣམས་བཤད་རྒྱུ་ཡོད་དོ། །རྒྱུ་འཁར་བའམ་ཡང་ན་
ལྕགས་གསུམ་ལས་བྱར་གསུངས་ལ། འཁར་བ་ནི་ང་ཚོའི་ཁ་སྐད་ལ་འཁར་ར་
ཞེས་པ་དེ་ཡིན་པ་དང་། ལྕགས་གསུམ་ནི་གསེར་དངུལ་ཟངས་གསུམ་ལ་ཟེར་རྒྱུ་
ཡིན་འདུག་གོ །ལུས་ཚད་ཀྱི་ཐོག་ནས་ཆ་གསུམ་ལས་ནི་ལྡན་པར་བྱ་ཞེས་ཆ་
གསུམ་ཕྱེས་ནས་གསུང་ས་ཡང་ཡོད་ལ། ཡོངས་གྲགས་ཀྱིས་ལུས་ཚད་དེ་ཆ་
དྲུག་བྱས་ནས་འོག་ས་ཡི་ཆ་བཞི་དེ་ཁོག་པ་དང༌། སྟེང་གི་ཆ་གཉིས་པོའི་ཞབས་མ་
ཤེས་རབ་ཞལ་བུམ་གདན་དང་བཅས་པ་དང༌། ཐོག་མ་པད་མ་དང་བཅས་པའི་རྡོ་
རྗེ་ཕྱེད་པར་བྱས་ན་དྲིལ་བུའི་ལུས་ཚད་སྒྲོས་པ་ཡིན་ཞིང་ཚད་དང་ལྡན་ནོ། །སྟེང་
ས་ཡི་དབྱུག་པའི་ཆ་གཟུགས་མེད་ཀྱི་ཁམས། ཁོག་པོའི་ཕྱིའི་ལྷ་མོ་བརྒྱད་ཀྱི་
མཚན་མ་སྒོ་ཡོད་ས་དེ་གཟུགས་ཁམས། དེའི་འོག་གི་དབྱུ་གུ་དང་ནམ་མཁའི་
སྟོང་ཆ་རྣམས་འདོད་ཁམས་ཏེ་ཁམས་གསུམ་གྱི་རང་བཞིན། དེ་བཞིན་དུ་ཁམས་



མཚམས་གཅོད་པ།
གསུམ་དག་པ་སྐུ་གསུམ་གྱི་རང་བཞིན་འོག་ནས་དག་དྲན་གྱི་སྐབས་ནས་བཤད་རྒྱུ་
ཡིན་ནོ། །དྲིལ་བུའི་རིགས་ཀྱི་ཐོག་ནས་དྲིལ་བུ་འདི་ལ་རིགས་གསུམ་ཡོད་དེ།
རྡོ་རྗེ་སེམས་དཔའི་དྲིལ་བུ་ཞེས་པ་དང་། དཔའ་བོའི་དྲིལ་བུ་ཞེས་པ་དང་།
རིགས་སོ་སོའི་དེ་བཞིན་གཤེགས་པའི་དྲིལ་བུ་ཞེས་པ་དེ་ལྟར་ཡོད་ཚུལ་དང༌།
དེའི་དབྱེ་བ་ཡང་མང་པོ་གསུངས་ཡོད་དོ། །རྡོ་རྗེ་སེམས་དཔའི་དྲིལ་བུ་དང་དཔའ་
བོའི་དྲིལ་བུ་འདི་གཉིས་ཧ་ལམ་འདྲ་བ་ཞིག་ཡིན་ཞིང་། རྩེ་ལྔ་བ་དགུ་བ་གང་ཡིན་
ན་ཡང་ཡོད་ཆོག་གོ །དེ་བཞིན་གཤེགས་པའི་དྲིལ་བུ་དེ་མཐའ་གཅིག་ཏུ་རྩེ་མོ་ལྔ་
བ་ཡིན་དགོས་པ་དང་། རྡོ་རྗེ་སེམས་དཔའི་དྲིལ་བུ་ལ་སྟེང་གི་པདྨ་རྣམས་སུ་ཤར་
དུ་སྒྲོལ་མའི་ས་བོན་ནས་བྱང་ས་ལ་གོས་དཀར་མོ་ལ་སོགས་པ་ཡོད་ཅིང་། འདི་
ནས་དྲིལ་བུའི་མཚན་ཉིད་བཤད་དུས་ཤར་ཕྱོགས་སྒྲོལ་མའི་ས་བོན་ཡོད་ས་ལ་ཞལ་
བསྟན་དགོས་གསུངས་ན་སྒྲོལ་མ་ཞེས་པ་རྗེ་བཙུན་སྒྲོལ་མ་དཀར་ལྗང་ལ་གོ་རྒྱུ་མ་
ཡིན་ལ། འདི་རིགས་ཀྱི་ཡུམ་ལྔའི་ནང་ཚན་དོན་གྲུབ་སྒྲོལ་མ་ལ་གོ་དགོས་
སོ། །དེ་བཞིན་དུ་ནུབ་ཏུ་མཱ་མ་ཀཱི། ལྷོར་སངས་རྒྱས་སྤྱན་མ་རྣམས་ཀྱི་ས་བོན་
ཡོད་ལ། མཚམས་བཞིར་ས་བོན་ཡོད་ཅིང་། ཁོག་པའི་ལོགས་ཀྱི་དྲ་བ་དྲ་ཕྱེད་
སྟེང་གི་པད་འདབ་སོ་སོའི་ཐད་ཀ་ནས་རྫོགས་ནས་ཡོད་དོ། །དྲ་ཕྱེད་འཕྱང་ཡོད་
པའི་བར་ནས་མུ་ཏིག་གི་ཕྲེང་བ་ལྟ་བུའི་སྐེད་རགས་གཉིས་ཡོད་པ། དེའི་བར་རྡོ་
རྗེའི་ཕྲེང་བ་ཡོད་པ། དྲ་ཕྱེད་ཀྱི་ནང་ན་ཕྱག་མཚན་ཡོད་པ། དཔའ་བོའི་དྲིལ་བུ་
ལ་ལྷ་མོ་བརྒྱད་ཀྱི་ས་བོན་དང་དྲ་ཕྱེད་མེད་པ་མ་གཏོགས་འདྲའོ། །དེ་བཞིན་
གཤེགས་པའི་དྲིལ་བུ་དེ་ཁྱད་པར་དམིགས་བསལ་ཅན་སྐེད་རགས་གཉིས་ཀྱི་བར་
རམ་དབུས་ས་ནས་རང་རང་གི་རིགས་དང་མཐུན་པའི་ཕྱག་མཚན་གྱི་ཕྲེང་བ་དགོས་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
རྒྱུ་སོགས་ཁྱད་པར་དེ་ལྟར་དུ་གསུངས་ཡོད་དོ། །དྲིལ་བུའི་དག་དྲན་དེ་ཇི་ལྟ་བུ་
ཞིག་ཡིན་ན་སྒྲུབ་པ་བོ་རང་ཉིད་རྣམ་སྣང་ལ་སོགས་པ་རིགས་སོ་སོ་དང་། རིགས་
དྲུག་པ་རྡོ་རྗེ་འཆང་གི་ང་རྒྱལ་བྱས་ནས་རྡོ་རྗེ་སྙེམས་མ་ལ་སོགས་པ་དབྱིངས་ཀྱི་ཡུམ་
སོ་སོར་སྒོམ་དུས་རིགས་སོ་སོའི་ལས་ཀྱི་ཕྱག་རྒྱ་མཚོན་ལ། རྡོ་རྗེ་ཐབས་དང་དྲིལ་
བུ་ཤེས་རབ་ཀྱིས་བདེ་བ་དང་སྟོང་བ་ཕན་ཚུན་རྒྱས་གདབ་པའི་ཕྱིར་དུ་རྩེ་མོར་རྡོ་རྗེ་
ཕྱེད་པས་མཚོན་པའི་རྡོར་དྲིལ་ཞལ་སྦྱོར་གྱིས་ཐབས་ཤེས་ཟུང་འཇུག་མཚོན་
ནོ། །དེས་ན་རྡོ་རྗེ་དང་དྲིལ་བུ་གཉིས་ཀ་ལག་གཡས་གཡོན་གཉིས་ཀས་མཉམ་
པོར་གཟུང་དགོས་ཤིང་། དྲིལ་བུའི་ཤེས་རབ་ཞལ་ནས་ལག་པ་གཡོན་པའི་མཐེ་
མོ་དང་མིང་མེད་གཉིས་ཀས་བཟུང་སྟེ་དཀྲོལ་དགོས་ལ། དེ་ཕྱི་ལྟར་དུ་བཤད་པ་
ཡིན་ནོ། །ནང་ལྟར་དུ་བཤད་ན་དྲིལ་བུའི་ནང་གི་སྟོང་ཆ་ཤེས་རབ་ཀྱི་རང་བཞིན་དེ་
ཟབ་མོ་སྟོང་པ་ཉིད་ཆོས་དབྱིངས་སྤྲོས་པ་དང་བྲལ་བ་མཚོན་བྱེད། ནང་གི་དྲིལ་ལྕེ་
ཡེ་ཤེས་ཀྱི་རྒྱལ་པོ། དཀྲོལ་ཡོང་དུས་སྟོང་ཉིད་བདེ་ཆེན་དབྱེར་མེད་མ་བཅོས་ལྷན་
ཅིག་སྐྱེས་པའི་ཡེ་ཤེས་ཀྱིས་ཆོས་སྒྲ་སྒྲོག་པར་བསམ་རྒྱུ་དང་། དེའི་ཆོས་སྒྲ་དེ་
ཡིས་ཕྱོགས་བཅུ་དེ་བཞིན་གཤེགས་པ་ཐམས་ཅད་ཀྱི་ཐུགས་བརྙེས། སེམས་ཅན་
ཐམས་ཅད་མ་རིག་བག་ཆགས་ཀྱི་གཉིད་འཇུག་ལས་སད། དེ་ཁོ་ན་ཉིད་ཀྱི་དོན་
རྟོགས་ནས་འཁོར་བའི་སྡུག་བསྔལ་དྲུངས་ནས་འབྱིན་པར་བསམ་དགོས་
སོ། །གསང་བ་ལྟར་དུ་བྱས་ན་རྡོར་དྲིལ་འདི་ཐབས་ཤེས་དབྱེར་མེད་བདེ་སྟོང་ཟུང་
འཇུག་རྒྱལ་བའི་གསང་གསུམ་མཚོན་བྱེད་ཀྱི་སྐུ་གསུང་ཐུགས་ཀྱི་རྟེན་གསུམ་ཀ་ཚང་
བ་ཡིན་པས་སྤྱིར་བཏང་གི་ཉེར་མཁོའི་ཡོ་བྱད་ཙམ་དུ་མི་བརྩི་ནས་གུས་པ་ཆེན་པོའི་སྒོ་
ནས་མཆོད་དགོས་ཤིང་། ས་རྗེན་གྱི་སྟེང་དུ་འཇོག་མི་རུང་ངོ༌། ཅང་ཏེའུའམ་



མཚམས་གཅོད་པ།
ཌཱ་མ་རུ་ཡང་གསང་སྔགས་ཀྱི་རྣལ་འབྱོར་བས་བཅང་བའི་དམ་ཚིག་གི་ནང་ནས་
བསྲུང་བྱ་གཅིག་ཡིན་ལ། འདི་ལ་མཚན་ཉིད་དང་དགོས་པ་དཀྲོལ་ལུགས་ཡོད་
དོ། །ཅང་ཏེའུ་ཡི་མཚན་ཉིད་དེ་ཇི་ལྟར་གསུངས་ཡོད་ན་རྒྱུ་རྡོ་རྗེ་ཅན་གྱི་ཤིང་དང༌།
ཙན་དན་ བ་གླང་མགོའི་རྩ་བ་རྣམས་ཡོད་དགོས་པར་རྒྱུད་ཀྱི་ནང་ན་གསུངས་
ཀྱང་མ་རྙེད་ན་རྒྱུ་གང་ཡང་རུང་བས་བྱེད་ཆོག་གསུངས་ལ། མིའི་ཐོད་པས་ཀྱང་
བྱེད་ཆོག་ཅིང་། དེ་ལ་ཐོད་རྔ་གསུང་ས་ཡང་ཡོད་དོ། །ཡང་གསང་བའི་རྗེའུ་
ཆུང་ཞེས་པ་ཞིག་ཡོད་ཅིང་། དེ་ཁ་ཁ་ཞིག་ཡིན་ནོ། །འུ་ཚོས་བརྒྱད་གཉིས་
ལྟག་སྤྲོད་དང༌། བཅུ་དྲུག་ལྟག་སྤྲོད་ཅེས་ཟེར་དར་ཡང་རྒྱུད་ཀྱི་ནང་ངོ་མ་ན་བུ་ལོ་
བཅུ་དྲུག་པ་དང་། བུ་མོ་ལོ་བཅུ་གཉིས་ཅན་གྱི་ཐོད་པ་ལྟག་སྤྲོད་བྱས་པའི་ཊཱམ་རུ་
བདེ་སྟོང་ཡེ་ཤེས་སྦྱོར་བའི་རྟེན་འབྲེལ་དུ་བཟང་གསུངས་སོ། །དེ་ལ་སྔགས་ཡིག་
འབྲི་རྒྱུ་དང་། འབྲི་བྱེད་ཀྱི་རྒྱུ་ཆ། དེའི་རྒྱན་དང་། ལུང་ཐག་ལ་སོགས་
པའི་ཆ་ཚད་དང་བཤད་པ་མང་ལ། འདི་དཀྲོལ་བའི་གནས་སྐབས་ན་ཅང་ཏེའུ་ཡི་
དག་དྲན་ཤེས་པའི་ངང་ནས་དཀྲོལ་དགོས་ཤིང་། ཅང་ཏེའུ་ཡི་སྒྲས་གྲག་སྟོང་སྐྱེ་
མེད་སྟོང་པ་ཉིད་ཀྱི་དོན་མཚོན་ནོ། །ཐོད་པས་བདེ་ཆེན། སྒྲ་ཡིས་སྟོང་ཉིད།
དེ་གཉིས་ཀ་དབྱེར་མི་ཕྱེད་པས་བདེ་སྟོང་གཉིས་མེད་ཀྱི་ཡེ་ཤེས་མཚོན་ལ། རྒྱུད་
ལས་ཐབས་ཀྱི་རྡོ་རྗེ་ཅང་ཏེའུ་ཉིད་ཅེས་དང་། ཤེས་རབ་ཌ་མ་རུ་ཡི་སྒྲ་ཞེས་
གསུངས་ཡོད་ཅིང་། དེ་ལྟ་བུའི་དག་དྲན་གྱི་ངང་ནས་མཐེབ་མཛུབ་གཉིས་ཀྱིས་ཀླུ་
མ་རུའི་དྲྭ་བ་བསྣོལ་མཚམས་ཀྱི་སྐེ་དཀྲིས་ནས་བཟུང་སྟེ་དཀྲོལ་དགོས་གསུངས་
སོ། །དགོས་པ་ཅི་ཞིག་ཡོད་ན་དེ་ལྟ་བུའི་དག་དྲན་དང་བཅས་ཏེ་དཀྲོལ་ན་བདེ་སྟོང་
གཉིས་མེད་ཀྱི་ཡེ་ཤེས་ཕྱག་རྒྱ་ཆེན་པོ་སྒྲའི་རྣམ་པར་ཤར་བའི་རོལ་བས་བླ་མ་དང་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
དཀྱིལ་འཁོར་གྱི་ལྷ་ཚོགས་མཉེས་པར་བྱ་བའི་ཕྱིར་དང་། དེ་དག་གི་བྱིན་རླབས་
དང་དངོས་གྲུབ་རིང་པོར་མི་ཐོགས་པར་མྱུར་དུ་སྩོལ་བའི་དགོས་པ། སྒྲ་དེ་ཡིས་
བསྐུལ་ནས་དཔའ་བོ་མཁའ་འགྲོ་གནས་ཡུལ་ཞིང་སྐྱོང་ཐམས་ཅད་འདུ་ནས་བྱིན་གྱིས་
རློབ་པའི་དགོས་པ། མཁའ་འགྲོ་ཆོས་སྐྱོང་རྣམས་བདག་གི་དབང་དུ་འདུས་ནས་
ཐུགས་རྒྱུད་བསྐུལ་ན་ཕྲིན་ལས་མྱུར་བའི་དགོས་པ་དེ་ལྟར་མང་པོ་ཡོད་དོ། །དེ་
ཡན་གྱི་འུ་ཚོས་ཞོར་དུ་རྡོར་དྲིལ་ཅང་ཏེའུ་བཅང་བའི་དམ་ཚིག་གི་རྣམ་བཞག་དང་
འབྲེལ་བ་ཅུང་ཟད་ཅིག་འཕྲོས་དོན་དུ་བཤད་པ་ཡིན་ནོ།།
༼ག སྔོན་འགྲོ་རྒྱུད་སྦྱང་བ། །
ད་ནི་སྔོན་འགྲོ་རྒྱུད་སྦྱང་ནི༔ ཞེས་མཚམས་སྦྱར་ཏེ། ལས་བྱང་ཆེ་བའི་ནང་གི་
ཡན་ལག་བཅུ་དེ་འདི་ནས་ཡན་ལག་བདུན་གྱི་ནང་དུ་བསྡུས་ཏེ་སྙིང་པོར་དྲིལ་ནས་
བསྟན་ཡོད་ལ། ཡན་ལག་བཅུ་ནི་སྐྱབས་སུ་འགྲོ་བའི་ཡན་ལག སྤྱན་འདྲེན་
པའི་ཡན་ལག བཞུགས་སུ་གསོལ་བའི་ཡན་ལག་ཕྱག་འཚལ་བའི་ཡན་
ལག མཆོད་པ་འབུལ་བའི་ཡན་ལག བཤགས་པ། ཡི་རང་། ཆོས་
འཁོར་བསྐོར་བར་བསྐུལ་བ། མྱ་ངན་ལས་མི་འདའ་བར་བཞུགས་གསོལ་
འདེབས་པ། བསྔོ་བའི་ཡན་ལག་སྟེ་དུས་རྒྱུན་འབྱུང་བ་ལྟར་དུ་བཅུ་བོ་དེ་ཡིན་
ཞིང་། འདིའི་ནང་ནས་མི་འདྲ་ས་ཞིག་ལ་སྐྱབས་སུ་འགྲོ་བ་ལ་སོགས་པ་ཁ་ཤས་
ཡོད་དོ། །བཅུ་བོ་འདི་བདུན་གྱི་ཁོངས་སུ་བསྡུ་ན་ཇི་ལྟར་ཡིན་ཞེ་ན། སྐྱབས་
འགྲོའི་ཚོགས་ཞིང་དེ་ཕྱག་འཚལ་བའི་ཡུལ་ཡིན་ཞིང་། མཆོད་པ་འབུལ་བའི་ཞིང་
ཡིན་ལ། སྡིག་པ་བཤགས་པའི་རྟེན་གྱི་སྟོབས་ལ་སོགས་པ་ཡིན་པས་ན་སྤྱན་



མཚམས་གཅོད་པ།
འདྲེན་དང་གཉིས་ཀ་སྤྱི་ཁྱབ་ཀྱིས་བསྡུ་ཚུལ་དང་གཅིག ཡང་ཁྱད་པར་ཅན་གྱི་
ཡན་ལག་སྐྱབས་འགྲོ་དེ་ཕྱག་གི་ཁོངས་སུ་ཡང་བསྡུ་ཆོག་ཅིང་། སྐྱབས་ཡུལ་
ཕྱོགས་བཅུ་དུས་གསུམ་གྱི་ཞིང་ཁམས་རབ་འབྱམས་རྒྱ་མཚོ་མུ་མེད་ནམ་མཁའི་ཕ་
མཐར་ཐུག་པའི་བདེ་གཤེགས་ཞི་ཁྲོ་རབ་འབྱམས་མཆོག་གསུམ་རྩ་གསུམ་རྒྱ་མཚོ་
ཐམས་ཅད་ཡིན་ནོ། །བཞུགས་སུ་གསོལ་བའི་ཡན་ལག་ཀྱང་ཆོ་གའི་འགྲོས་ལྟར་
ན་སྤྱན་འདྲེན་གྱི་དེ་མ་ཐག་ཏུ་འབྱུང་བས་དེ་དང་ཆབས་ཅིག་ཏུ་སྦྲེལ་བའམ་མྱ་ངན་
ལས་མི་འདའ་བར་གསོལ་བ་འདེབས་པའི་ཡན་ལག་གི་ཁོངས་སུ་བསྡུ་ནའང་ཆོག་
གོ །རྒྱུད་སྦྱོང་བ་ཡན་ལག་བདུན་པའམ་བདུན་རྣམ་དག་དངོས་ནི་འདི་ནས་དངོས་
བསྟན་དུ་འབྱུང་བའི་རྡོ་རྗེ་སློབ་དཔོན་སངས་རྒྱས་དཔལ་ལ་སོགས་པ་འདི་ཡིན་ཞིང་།
དུས་རྒྱུན་གྱི་ཐུན་མོང་གི་ལུགས་ཀྱི་ཡན་ལག་བདུན་དང་འདི་མི་འདྲ་ལ། ཡན་
ལག་བརྒྱད་པར་གྱུར་ཡོད་དོ། །ཆོས་འཁོར་བསྐོར་བར་བསྐུལ་བ་དང་། མྱ་
ངན་ལས་མི་འདའ་བར་བཞུགས་གསོལ་འདེབས་པ་གཉིས་ཤུགས་ལ་བསྟན་ནས་
དངོས་བསྟན་ལ་ཕྱག་འཚལ་བ། མཆོད་པ། བཤགས་པ། ཡི་རང་།
བསྔོ་བ་རྣམས་ཀྱི་སྟེང་དུ་སྐྱབས་འགྲོ། སེམས་བསྐྱེད། ལུས་འབུལ་རྣམས་
བསྣན་པས་དོན་གྱིས་ཡན་ལག་བཅུ་བར་གྱུར་ཡོད་དོ།།
རྡོ་རྗེ་སློབ་དཔོན་སངས་རྒྱས་དཔལ༔
དུས་གསུམ་བཞུགས་ལ་ཕྱག་འཚལ་ལོ༔
མཆོག་གསུམ་བསྟེན་པའི་ཞིང་གྱུར་ལ༔
གཉིས་མེད་ཡིད་ཀྱིས་སྐྱབས་སུ་མཆི༔
དངོས་འབྱོར་ཡིད་ཀྱིས་རྣམ་སྤྲུལ་པའི་



1:|:
1
ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
དག་པའི་མཆོད་པ་བཞེས་སུ་གསོལ༔
དངོས་གྲུབ་ཆུ་བོ་གཅོད་པའི་གེགས༔
ཉེས་བྱས་མ་ལུས་བཤགས་པར་བགྱི༔
ཕྱོགས་བཅུ་འཁོར་གསུམ་དག་པའི་ཆོས༔
མ་ཆགས་སྤྱོད་ལ་རྗེས་ཡི་རང་༔
དག་པའི་མཐའ་བཞི་དྲི་མ་མེད༔
རྫོགས་པའི་བྱང་ཆུབ་སེམས་བསྐྱེད་དོ༔
བདེ་གཤེགས་དབང་ཕྱུག་སེམས་ཅན་ལ༔
དགོས་པ་གསུམ་ཕྱིར་ལུས་འབུལ་ལོ༔
ཚེ་རབས་བགྲངས་པའི་ལས་རྣམས་ཀུན༔
བསྡུས་ཏེ་བྱང་ཆུབ་ཆེན་པོར་བསྔོ༔
ཞེས་གསུངས་ཏེ། འདི་ནས་རྡོ་རྗེ་སློབ་དཔོན་སངས་རྒྱས་དཔལ༔ དུས་
གསུམ་བཞུགས་ལ་ཕྱག་འཚལ་ལོ༔ ཞེས་གསུངས་པ་འདིས་ཅི་ཞིག་བསྟན་ན་
ཕྱག་འཚལ་བ་བསྟན་ལ། ཕྱག་འཚལ་བ་དེ་ང་རྒྱལ་གྱི་གཉེན་པོ་ཡིན་ཞིང་།
འདིའི་དོན་སྔགས་ཀྱི་ལམ་ནས་དངོས་གྲུབ་ཐོབ་པ་དེ་བླ་མ་རྡོ་རྗེ་སློབ་དཔོན་ལ་རག་
ལས། རྡོ་རྗེ་སློབ་དཔོན་དེ་ནི་ཕྱི་ནང་གསང་བའི་དེ་ཉིད་བཅུ་དང༌། རང་བཞིན་
བརྒྱད་ལྡན་དུས་གསུམ་སངས་རྒྱས་ཀུན་གྱི་ཞལ་སྐྱིན་ཡིན་པའི་སྟབས་ཀྱིས་རྡོ་རྗེ་སློབ་
དཔོན་དེ་ཉིད་ནི་དུས་གསུམ་སངས་རྒྱས་ཐམས་ཅད་ཀྱི་སྤྱི་དཔལ་ལམ་ངོ་བོར་གྱུར་བ་
སངས་རྒྱས་སྐུ་གསུམ་གྱི་རྣམ་པར་འཕྲུལ་བ་ཡིན་རྒྱུ་དང་། དེ་ཡང་ནང་གསལ་
རིགས་ལྔར་བཞེངས་པའི་ཐུགས་རང་བྱུང་གི་ཡེ་ཤེས་གཉིས་སུ་མེད་པའི་ངང་དེ་ལས་
78



མཚམས་གཅོད་པ། །
ཕྱི་གསལ་གཟུགས་སྐུར་སྣང་བའི་མཛད་པ་ཆོས་ཐམས་ཅད་ཡེ་ནས་སངས་རྒྱས་པའི་
ཆེད་དུ་བརྗོད་པར་མཛད་པས་ཀྱང་སངས་རྒྱས་ཀྱི་དཔལ་ཞེས་གསུངས་པའོ། །ཇི་
ལྟ་བུའི་སྒོ་ནས་ཆེད་དུ་བརྗོད་པར་མཛད་ཅེ་ན། འདི་ཡང་གཞི་ལམ་འབྲས་གསུམ་
གྱི་ཐོག་ནས་བཤད་ན་གཞི་འཁོར་འདས་སྣང་སྲིད་ཀྱི་ཆོས་ཐམས་ཅད་ཡེ་སངས་རྒྱས་
པའི་རང་བཞིན། ལམ་བསྐྱེད་རྫོགས་གཉིས་མེད་སྤང་བླང་རེ་དོགས་ལས་འདས་
པ། འབྲས་བུ་ལྷུན་རྫོགས་ཀུན་བཟང་གདོད་མའི་མགོན་པོའི་ས་ལ་ད་ལྟ་ནས་སྦྱོར་
བར་མཛད་པ་པོ། དགོངས་པ་སངས་རྒྱས་ཀྱི་ཐུགས་དང་གཉིས་སུ་མེད་པ།
དུས་གསུམ་ཀུན་ཏུ་འཕོ་འགྱུར་བྲི་གང་དང་བྲལ་བ། དུས་གསུམ་དུས་ལས་འདས་
པའི་དུས་མེད་ཀ་དག་གི་དུས་གཉིས་མེད་མཉམ་པར་ཆེན་པོར་རྟག་ཏུ་བཞུགས་པ་དེ་
ལ་ཕྱག་འཚལ་ལོ་ཞེས་གསུངས་པའོ། །ཕྱག་འདི་ལ་དྲང་དོན་ཀུན་རྫོབ་བརྡ་ཕྱག་
དང་། ངེས་དོན་དོན་དམ་མཇལ་ཕྱག་གཉིས་ཡོད་པའི་ནང་གི་དོན་དམ་ལྟ་བའི་
མཇལ་ཕྱག་གསང་སྔགས་ཐུན་མིན་གྱི་ཕྱག་ཡིན་ལ། སྐྱབས་འགྲོའི་སྔོན་དུ་ཕྱག་
འཚལ་བ་འབྱུང་བ་འདི་སྐབས་འདི་དང་བསྟུན་ན་བླ་མ་རྡོ་རྗེ་སེམས་དཔའ་དཀྱིལ་
འཁོར་ཀུན་གྱི་གཙོ་བོ་རིགས་ཀུན་གྱི་ཁྱབ་བདག་སྐྱབས་ཡུལ་ཀུན་གྱི་མཐར་ཐུག་ཡིན་
པའི་རྒྱུ་མཚན་གྱིས་ཡིན་ནམ་སྙམ། གཉིས་པ་སྐྱབས་སུ་འགྲོ་བ་ནི། མཆོག་
གསུམ་བསྟེན་པའི་ཞིང་གྱུར་ལ༔ གཉིས་མེད་ཡིད་ཀྱིས་སྐྱབས་སུ་མཆི༔ཞེས་
གསུངས་ཏེ། འདི་ཚོ་འགྲེལ་སྐབས་མཆོག་གསུམ་ཞེས་པ་སངས་རྒྱས་ཆོས་དང་
དགེ་འདུན་ཏེ་དཀོན་མཆོག་གསུམ་ཡིན་ལ། དེ་ལ་གུས་པའི་ཡིད་ཀྱིས་སྐྱབས་སུ་
མཆི་གསུངས་པ་ཡིན་ཞེས་བྱིས་པ་ཞིག་ལ་བཤད་པ་དང་འདྲ་བར་བྱས་པས་འོས་ཤིང་
འཚམས་པ་མ་ཡིན་ཞིང་། འདི་ཐུན་མོང་མ་ཡིན་པའི་སྔོན་འགྲོས་རྒྱུད་སྦྱོང་བ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བཤད་པའི་སྐབས་ཡིན་ན་ཐུན་མོང་གི་ནང་གི་ཐུན་མོང་ཞིག་ལ་བཤད་ན་འོས་
འཚམས་མ་ཡིན་ནོ། །འདིའི་སྐྱབས་འགྲོ་འདི་ཚོ་ཐུན་མིན་དོན་གྱི་གནས་ལུགས་
དོན་དམ་རྡོ་རྗེའི་སྐྱབས་འགྲོ་ཡིན་ལ། དཀོན་མཆོག་གསུམ་ཡང་རང་ལ་ཡེ་ནས་
གནས་པའི་མཆོག་གསུམ་ལ་གོ་དགོས་ཤིང་། ཆོས་ཉིད་མ་འཁྲུལ་བ་གཞི་ཡི་
སངས་རྒྱས། སྒྲ་ཚིག་ལས་འདས་པ་དོན་གྱི་དམ་ཆོས། འགྱུར་བ་མེད་པར་
གནས་པ་སྙིང་པོའི་དགེ་འདུན་ཏེ་དེ་ལྟ་བུའི་མཆོག་གསུམ་བསྒྲུབ་བྱའམ་བསྟེན་པའི་
སྐྱབས་སུ་གྱུར་བ་ལ་རང་ངོ་ཤེས་པའི་ངང་ནས་གཉིས་འཛིན་འཁྲུལ་བ་ཞིག་པའི་
གཉིས་མེད་མཉམ་པ་ཆེན་པོའི་སྒོ་ནས་སྐྱབས་སུ་མཆི་ཞེས་གསུངས་པ་ཡིན་ནོ།
དེ་བཞིན་དུ་དངོས་སུ་འབྱོར་བ་དང་ཡིད་ཀྱིས་སྤྲུལ་བའི་ཕྱི་ནང་གི་མཆོད་པ་འབུལ་བ་
དང་། དངོས་འབྱོར་ཡིད་སྤྲུལ་གྱི་མཆོད་པ་བཅུ་ལས་ཀྱང་ཁྱད་པར་དུ་གྱུར་
བ་གསང་བ་རྨད་བྱུང་གི་མཆོད་པ་དུག་ལྔ་ཡེ་ཤེས་ལྔ་རུ་མཆོད་པ། དུག་གསུམ་
སྐུ་གསུང་ཐུགས་སུ་མཆོད་པ། སྣང་སྲིད་བདེ་བ་ཆེན་པོར་མཆོད་པ། ལྟ་བ་
དག་མཉམ་ཆེན་པོ། སྒོམ་པ་སྣང་སྲིད་གཞིར་བཞེངས། སྤྱོད་པ་གང་ཤར་རང་
གྲོལ་གྱི་དེ་ཁོ་ན་ཉིད་ཀྱི་མཆོད་པ་ལ་དག་པའི་མཆོད་པ་ཞེས་དེ་ལྟ་བུའི་མཆོད་པ་
འབུལ་བ་དང་
། མཆོག་དང་ཐུན་མོང་གི་དངོས་གྲུབ་རྣམ་པ་གཉིས་ཀྱི་ཆུ་བོ་དེ་རྒྱུན་
མི་ཆད་པ་འབབ་ཅིང་འབྱུང་བའི་བགེགས་སམ་གེགས་སུ་གྱུར་བའི་ཉེས་པར་བྱས་པ་
མ་རྟོགས་འཁྲུལ་བར་འཕྱན་པའི་དུག་ལྔ་རང་རྒྱུད་དུ་ཞེན་པ་དང་། སྒོ་གསུམ་ཐ་
མལ་དུ་བལྟས། གདན་གསུམ་ལྷའི་རང་བཞིན་དུ་མ་ཤེས་ནས་ཆོས་ཉིད་ཀྱི་དོན་མ་
རྟོགས་པའི་ཉེས་འགལ་མ་ལུས་པ་བཤགས་པ་དང་། ཕྱོགས་བཅུ་རབ་འབྱམས་
ཆོས་ཀྱི་དབྱིངས་མ་ལུས་ཡོངས་སུ་གང་བའི་རྒྱལ་བ་སྲས་དང་བཅས་པའི་འཁོར་



མཚམས་གཅོད་པ། །
གསུམ་འཛིན་པ་དང་བྲལ་བའི་ཚོགས་ཆེན་ཡེ་རྫོགས་ཀྱི་འདི་ཟག་མེད་རང་ངོ་ཤེས་
པའི་དགེ་ཚོགས་ལ་གོ་དགོས་ལ། དེ་ལྟ་བུའི་ཆོས་དེ་མ་ཆགས་ཞེན་མེད་དུ་སྤྱོད་
པར་རྗེས་སུ་ཡི་རང་ཞིང༌། ལུས་དག་པ་དང༌། དམིགས་པ་དག་པ།
སེམས་དག་པ། ཡེ་ཤེས་དག་པ་སྟེ་དག་པའི་མཐའ་བཞི་དྲི་མ་མེད་པས་གསལ་ཆ་
ནས་སྙིང་རྗེའི་གདངས་སུ་ཤར་ཡང་སྟོང་ཆ་ནས་ཞེན་པ་མེད་པའི་སྟོང་ཉིད་སྙིང་རྗེ་ཟུང་
འབྲེལ་གྱིས་བདེན་གཉིས་དབྱེར་མེད་ཀྱིས་མཐའ་ཡས་ཀྱི་སེམས་ཅན་ཐམས་ཅད་ལ་
དམིགས་པ་མེད་པའི་དམིགས་པས་རྫོགས་པའི་བྱང་ཆུབ་ཏུ་འཁོར་འདས་དབྱེར་མེད་
ཀྱིས་སེམས་བསྐྱེད་ཅེས་དང་། དེ་ནས་བདེ་གཤེགས་དབང་ཕྱུག་སེམས་ཅན་ལ་
ཞེས་ཕྱོགས་བཅུ་ནམ་མཁའི་མཐས་གཏུགས་ཀྱི་བདེ་བར་གཤེགས་པ་དང་བྱང་ཆུབ་
སེམས་དཔའ་དབང་བཅུའི་འབྱོར་བས་ཕྱུག་པ་རྡུལ་སྙེད་གངས་ཆེན་མཚོའི་བཀོད་པ་
དཔག་ཡས་ནམ་མཁའ་གང་བའི་ལྷ་ཚོགས་ཞེས་དེ་ལྟ་བུ་ཞིག་ལ་གོ དཔག་ཡས་
ནམ་མཁའ་གང་བའི་ལྷ་ཚོགས་ཞེས་པའི་གོ་བར་བྱས་ན་འདིའི་སེམས་ཅན་འདི་
སེམས་ཅན་ཆེན་པོ་ལ་འགྲེལ་ཆོག་ལ། ཡང་ན་བདེ་གཤེགས་དབང་ཕྱུག་སེམས་
ཅན་ཞེས་པ་འདི་སེམས་ཅན་ཐམས་ཅན་ལ་གོ་ཆོག་གམ་སྙམ། དེ་ཅིའི་ཕྱིར་ཞེ་ན།
གོང་ནས་བཤད་མ་ཐག་པ་ལྟར་དུ་རང་བཞིན་གྱི་སངས་རྒྱས་དེ་སེམས་ཅན་ཐམས་
ཅད་ཡིན་ལ། དེས་ན་འདི་སྐྱེ་བ་རྒྱུའི་སངས་རྒྱས་ལ་འགྲེལ་ན་ཆོག་གོ །ལུས་
འགྲུབ་པའི་རྒྱུ་དེ་ཁུ་རྡུལ་རླུང་གསུམ་ཡིན་ན་ཐབས་ཀྱི་ངེས་པའི་ལམ་ནས་མི་གཅིག་
པའི་ལྕགས་ཁམས་ཡུད་ཀྱིས་གསེར་དུ་བསྒྱུར་བ་ལྟར་དུ་ཀུན་རྟོག་འགྱུ་བ་དང་བཅས་
པ་བདེ་སྟོང་བདུད་རྩིའི་དབྱིངས་སུ་ཐིམ་སོང་དུས་ཁམས་དང་རྩ་ཡི་འགྲོས་དག་ནས་
འཁོར་ལོ་བཞིའི་རྩ་འདབ་ལས་སུ་རུང་། དབུ་མའི་རྩ་འདབ་གྲོལ་ཏེ། སྣང་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གསུམ་འཕོ་བའི་བག་ཆགས་དག་ན་དེའི་དུས་སུ་བདེ་ཆེན་རྡོ་རྗེའི་སྐུ་འགྲུབ་པའི་ཕྱིར་ན་
འབྱུང་མ་རག་པའི་དགོས་པ་གསུམ་གྱི་ལུས་འབུལ་བ་ལ་གོ་ཆོག་གོ །དེ་ལས་
གཞན་ཡང་སླ་མོ་ངོ་མ་ཞིག་གིས་གོ་བ་བླངས་ན་རང་བཞིན་སངས་རྒྱས་སེམས་ཅན་
ཐམས་ཅད། རྟོགས་པའི་སངས་རྒྱས་རིག་འཛིན་གྱི་ས་ལ་བཞུགས་པ་རྣམས་དང་།
གྲུབ་པའི་སངས་རྒྱས་དེ་ཉིད་མངོན་དུ་གཟིགས་པ་རྣམས་ཡིན་ན་དེ་གསུམ་ཡང་རང་
བཞིན་དང་གནས་སྐབས་ཀྱི་བྱེ་བྲག་གི་ཆ་ནས་ཕྱེས་པ་ཞིག་ཡིན་ནོ། །དོན་ལ་
སངས་མ་རྒྱས་པའི་ཆོས་ཤིག་མི་དམིགས་ཅིང་མ་རྟོགས་པ་རྟོགས་པར་བྱ་བའི་ཕྱིར་
དང༌། མ་བསྒོམས་པ་གོམས་པར་བྱ་བའི་ཕྱིར་དང་། སེམས་ཅན་མ་གྲོལ་བ་
བསྒྲལ་བར་བྱ་བ་དང་། དབུགས་མ་དབྱུང་བ་འབྱིན་པའི་ཆེད་དུ་ཡང་དག་པ་
གསུམ་མམ་དགོས་པ་གསུམ་ཕྱིར་ལུས་འབུལ་ལོ་ཞེས་གོ་ཆོག་གམ་སྙམ། རང་
ལུས་གདན་དུ་འབུལ་བ་འདི་སྔགས་བླ་མེད་ཀྱི་སྐབས་དང་བསྟུན་ན་དུས་རྒྱུན་དུ་ཡོང་
རྒྱུ་ཞིག་ཡིན་ལ། འདིའི་ནང་དུ་ཐུན་མོང་མ་ཡིན་པའི་བསགས་སྦྱང་གི་གནད་ཁྱད་
པར་ཅན་མང་པོ་ཞིག་འདུས་པ་ཡིན་ནོ། དག་པ་གསུམ་ཕྱིར་ལུས་འབུལ་ལོ་ཞེས་
དག་པ་གསུམ་གྱི་ལུས་དེ་གང་ཡིན་ན། རྩ་དག་པ། རླུང་དག་པ། ཐིག་ལེ་
དག་པའི་རང་བཞིན་འབུལ་བའམ་ཡང་མཚམས་རེར་རྒྱུད་ཀྱི་ནང་དུ་དགོས་པ་གསུམ་
ཕྱིར་ཞེས་འབྱུང་སྐབས་དེ་ལྟར་དག་པའི་དགོས་པ་གསུམ་ཕྱིར་ལུས་འབུལ་བ་དང་།
ཚེ་རབས་བགྲང་མཐའ་ཡས་པའི་ཐོག་མེད་ནས་ད་ལ་མ་ཐུག་གི་བར་དུ་བསགས་པའི་
རང་གཞན་གྱི་ཟག་བཅས་ཟག་པ་མེད་པའི་དགེ་ཚོགས་གསག་འགྱུར་དང་བཅས་པ་
ཐམས་ཅད་འཁོར་གསུམ་དག་པའི་དམིགས་འདུན་མཉམ་བཞག་ནམ་མཁའ་ལྟ་བུ་
དམིགས་མེད་ཀྱི་ངང་དེ་ལས་རྗེས་ཐོབ་སྙིང་རྗེའི་གསལ་སྣང་སྒྱུ་མ་ལྟ་བུའི་རང་བཞིན་



མཚམས་གཅོད་པ།
དུ་བསྔོ་བ་སྟེ་ཡན་ལག་བརྒྱད་དངོས་བསྟན་དང་། ཆོས་འཁོར་བསྐོར་བར་བསྐུལ་
བ་དང་། བཞུགས་གསོལ་འདེབས་པ་གཉིས་གོང་ནས་ཀྱང་བཤད་པ་ལྟར་ཞོར་དུ་
འདུས་པའི་ཡན་ལག་བཅུ་བ་འདི་རྡོ་རྗེ་ཐེག་པའི་ཐུན་མོང་མ་ཡིན་པའི་ཚོགས་གསོག་
པའི་སྒོ་ཁྱད་པར་ཅན་ཚོགས་བསགས་ཀྱི་རིགས་ཐམས་ཅད་འདི་རྣམས་ཀྱི་ཁོངས་སུ་
འདུ་བ་དེ་ལྟ་བུ་ཞིག་ཡིན་ནོ། །ཕར་ཕྱིན་ཐེག་པའི་སྐབས་སུ་བསྐལ་བ་གྲངས་མེད་
གསུམ་ལ་ཚོགས་གསོག་དགོས་ཚུལ་གསུངས་པ་དེ་དག་གནད་ཁྱད་པར་ཅན་འདི་
དག་གིས་ཟིན་ན་གྲངས་མེད་ཀྱི་ཚོགས་སྐད་ཅིག་མ་ལ་འདུམ་ཐུབ་ཅིང་། ཚུལ་
གསུམ་སྒྲོན་མེ་ལས། །ཐབས་མང་དཀའ་བ་མེད་པ་དང་། །དབང་པོའི་སྣོན་
པོའི་དབང་བྱས་ནས། །སྔགས་ཀྱི་ཐེག་པ་ཁྱད་པར་འཕགས། ཞེས་གསུངས་
པ་ནི་དེ་ལྟ་བུ་ཞིག་ལ་གོ་དགོས་སོ། །དེ་དག་གི་གནད་མ་ཤེས་ན། ཀུན་
མཁྱེན་འཇིགས་གླིང་གིས། གནད་འགག་དེ་ལྟ་བུ་ཁོང་དུ་མ་ཆུད་པར་ངེས་པའི་
གནད་ཐམས་ཅད་སྟོང་སྒྲ་ཁོ་ན་ལ་རྒྱས་འདེབས་ཤིང་། ཚིག་ཤར་ཀློག་པ་ཙམ་
ལའང་རོ་འཛིན་ལ་རྒྱ་མདུད་ཀྱིས་བརྩེགས་པའི་རྨོངས་པ་དག་གིས་དམ་པའི་བྱ་བ་ལ་
ནན་གྱིས་འགྲན་ཞིང་མུ་ཅོར་སྨྲ་བ་དག་སྙིང་རྗེ་བའོ། །ཞེས་གསུངས་
སོ། །ཞེས་པ་ལན་གསུམ་སོགས་བརྗོད༔ ཞེས་འདིའི་སོགས་ཁོང་གི་ནང་ན་
འདི་ལས་འཕྲོས་པའི་ཡན་ལག་སྡོམ་གཟུང་དང་དམ་བཅའ་རྣམས་བསྡུས་པ་ཨེ་ཡིན་
༼ག གསུམ་པ་མཆོད་རྫས་བྱིན་གྱིས་བརླབ་པ།
སྔོན་འགྲོའི་ས་བཅད་གསུམ་པ་མཆོད་རྫས་བྱིན་གྱིས་བརླབ་པ་ནི༔



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
༔ བསམ་བརྗོད་བྲལ་བའི་ངང་ཉིད་ལས༔
ཐམས་ཅད་སྟོང་པའི་རང་བཞིན་ཉིད
སྨན་རག་གཏོར་མཆོད་དངོས་པོ་རྣམས །
སྟོང་ཉིད་བདག་འཛིན་བྲལ་བ་ལས༔
ཞེས་གསུངས་ཏེ། ཐོག་མའི་ཧཱུྃ་ཡིག་དེ་དམིགས་བསམ་བརྗོད་པ་དང་བྲལ་བ་
ཐུགས་རྡོ་རྗེའི་རང་བཞིན་མཚོན་པའི་བརྡའམ་སྒྲ་ཡིས་བསྐུལ་ནས། ཆོས་ཐམས་
ཅད་ཀྱི་ཆོས་ཉིད་སྨྲ་བསམ་བརྗོད་པ་དང་བྲལ་བའི་གཞིའི་གནས་ལུགས་བསམ་གྱིས་
མི་ཁྱབ་པའི་ངང་དེ་ལས་འཁོར་དང་མྱང་འདས་ཞེས་པའི་ཆོས་ཐམས་ཅད་ཐ་སྙད་ཙམ་
དུའང་མ་གྲུབ་པར་ཆོས་ཐམས་ཅད་སྟོང་བ་ཆེན་པོའི་རང་བཞིན་ཉིད་ལས་གཞི་ལས་
གཞི་སྣང་གི་འཆར་ཚུལ་མ་གྲུབ་པའི་གྲུབ་པ་ཆེན་པོ་ལྷན་གྲུབ་ཡེ་ཤེས་ཀྱི་རོལ་བ་སྣ་
ཚོགས་འདོད་ཡོན་གྱི་རྒྱན་དུ་ཤར་བ་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པའི་རྫས་
ཀྱི་རྣམ་པར་ཤར་བ། སྨན་རཀ་གཏོར་མཆོད་ལ་སོགས་པའི་དངོས་པོ་རྣམས་ཞེས་
བཤད་པའི་སྐབས་སུ་ཕྱི་མཆོད་དེ་མེ་ཏོག་བདུག་སྤོས་ལ་སོགས་པ། ནང་མཆོད་
དེ་སྨན་རག་གཏོར་གསུམ་ལ་སོགས་པ། གསང་མཆོད་དེ་བདེ་སྟོང་འབར་འཛག་
དང་དེ་ཁོ་ན་ཉིད་གནས་ལུགས་དོན་གྱི་མཆོད་པ་རྣམས་ལ་གོ་དགོས་སོ། །འདི་
ནས་བྱིན་གྱིས་བརླབ་པའི་སྐབས་སུ་ཁྱད་པར་དུ་ཀུན་རྫོབ་མཚན་མའི་རྫས་དེ་དག་ལ་
དམིགས་ནས་སྟོང་ཉིད་བདག་འཛིན་དང་བྲལ་བའི་ངང་དེ་ལས།
བདག་གཞན་རྟོག་པའི་དྲི་མ་སྦྱངས༔
མེ་རླུང་ཆུ་ཡང་འོད་དུ་ཞུ་
སྨན་རག་གཏོར་མཆོད་དངོས་བོར་གྱུར་



མཚམས་གཅོད་པ།
རྟོག་གཉིས་དག་ནས་སྣོད་བཅུད་རྣམས༔
འདོད་བའི་ཡོན་ཏན་དུ་མར་གྱུར༔
ཞེས་གསུངས་ཏེ། རཾ་ཡཾ་ཁཾ་གསུམ་མེ་རླུང་ཆུས་ཞེས་རི་མེ་ཡི་སྙིང་པོ་ཡིན་ལ།
ཡི་གེ་རཾ་ལས་སོར་རྟོག་ཡེ་ཤེས་ཀྱི་མེ་འབར་ནས་བདག་འཛིན་རྟོག་པའི་དངོས་འཛིན་
གྱི་དྲི་མ་ཐམས་ཅད་བསྲེགས། ཡཾ་རླུང་གི་སྙིང་པོ་ཡིན་ཞིང་། ཡཾ་ལས་བྱ་གྲུབ་
ཡེ་ཤེས་ཀྱི་རླུང་འཕྲོས་ནས་མ་དག་འབག་བཙོག་གི་མངོན་ཞེན་གྱི་དྲི་མ་གཏོར།
ཁཾ་ཆུ་ཡི་སྙིང་པོ་ཡིན་པས་ཡི་གེ་ཁཾ་ལས་མཉམ་ཉིད་ཡེ་ཤེས་ཀྱི་ཆུས་གཉིས་འཛིན་གྱི་
དྲི་མ་ཐམས་ཅད་བཀྲུས་ནས་བདག་འཛིན་གྱི་རྟོག་པ་བདག་གཞན་གཙང་བཙོག་ལ་
སོགས་པའི་གཉིས་འཛིན་འཁྲུལ་བའི་དྲི་མ་ཐམས་ཅད་བསྲེགས་གཏོར་བཀྲུས་ནས་
དག་ཅིང་སྦྱངས་བར་བྱས་ནས་བུད་ཤིང་མེ་རུ་གྱུར་ཟིན་ནས་མེ་ཉིད་ཀྱང་རང་ལོག་པ་
ལྟར་དུ་སླར་སྦྱོང་བྱེད་མེ་རླུང་ཆུ་ཡང་འོད་དུ་ཞུ་ནས་སྨན་རཀ་གཏོར་མ་ལ་སོགས་པའི་
མཆོད་རྫས་ཐམས་ཅད་ཀྱི་དངོས་པོ་རྣམས་ཀྱང་གཟུང་བ་དང་འཛིན་པར་ཤར་བའི་མ་
དག་པའི་རྟོག་པ་གཉིས་དག་ནས་སྣོད་བཅུད་བརྟན་གཡོའི་དངོས་པོ་འདོད་དགུ་མི་
ཟད་པའི་ཡོན་ཏན་དུ་མ་དང་ལྡན་པ་སྟེ། འདི་ནས་དུ་མའི་སྒྲ་ཡིས་བསམ་གྱིས་མི་
ཁྱབ་པར་གྱུར་བར་བསམ་དགོས་སོ། །ཇི་ལྟར་བསམ་དགོས་ན། ཕྱི་རྨད་བྱུང་
ལྷུན་གྲུབ་ཀྱི་མཆོད་པ་གླིང་བཞི་གླིང་ཕྲན་ལྕགས་རི་ཉི་ཟླ་རྒྱུ་སྐར་ལ་སོགས་པ་དབུས་
ཀྱི་རི་བོ་མཆོག་རབ་དང་བཅས་པ་ཕྱི་སྣོད་ཀྱི་འཇིག་རྟེན་བཀོད་ལེགས་པ། ནང་
རྩོལ་མེད་ཤུགས་འབྱུང་གི་མཆོད་པ་ནི་སྤྲུལ་བའི་ལྷ་དང་ལྷ་མོ་ལ་སོགས་པ་མཐོ་རིས་
ཀྱི་འབྱོར་བ་རྒྱན་དང་ཆ་ལུགས་རྣམ་འགྱུར་འཕྱོ་སྒེག་དང་ལྡན་པ་ལོངས་སྤྱོད་འབྱོར་
བ་དང་བཅས་པ། གསང་བ་སེམས་ཀྱི་རོལ་བ་དམིགས་པའི་ཆོ་འཕྲུལ་ལས་བྱུང་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། ་
བའི་མཆོད་རྫས་འཕགས་པ་ཀུན་ཏུ་བཟང་པོའི་མཆོད་སྤྲིན་དང་འདྲ་བ། ད་རུང་
ཞར་བྱུང་རྫས་ཀྱི་མཆོད་པ་ཕྱི་གཟུགས་སྒྲ་དྲི་རོ་རེག་བྱའི་རིགས་སུ་གཏོགས་པ།
ནང་བཟའ་བཏུང་ལོངས་སྤྱོད་ཉེར་མཁོའི་རིགས་སུ་གྱུར་བ། གསང་བ་ཟབ་མོའི་
སྦྱོར་སྒྲོལ་ཤ་ལྔ་བདུད་རྩི་ལྔ་ལ་སོགས་པ། རྩོལ་བས་བསྒྲུབས་པའི་མཆོད་པ་ཡིན་
ན་མཆོད་ཡོན་ཞབས་བསིལ་མེ་ཏོག་བདུག་སྤོས་རྣམས་ཀྱིས་མཚོན་པ་དེ་རྣམས་ཡིན་
ནོ། །འདི་ནས་མཆོད་པ་བྱིན་རླབས་འདི་ལ་ཕྱི་ནང་གི་མཆོད་རྫས་ཐམས་ཅད་ཏིང་
ངེ་འཛིན་དང་འབྲེལ་བའི་འདོན་སྒོམ་སྦྲགས་མ་ཡིས་བསྲེགས་གཏོར་སྦྱངས་གསུམ་
བྱས་ནས་ཡེ་ཤེས་ཀྱི་རང་མདངས་ཀྱི་མཆོད་རྫས་ལ་བྱིན་གྱིས་བརླབ་པ་དང༌།
སྨན་རག་གཏོར་གསུམ་སྒོས་སུ་བརླབ་རྒྱུ་ཡིན་ན་སྨན་རག་གཏོར་གསུམ་གྱི་ཐད་ནས་
སྐབས་འདི་དང་འབྲེལ་ནས་ཅུང་ཟད་ཞིབ་ཆ་ཞིག་བྱས་ན་བསམ་གྱིན་ཡོད། སྨན་
གྱི་སྣོད་དེ་བནྡྷ་མཚན་ལྡན་ཡིན་གསུངས་ཤིང་། ཀ་པཱ་ལ་མཚན་ལྡན་དངོས་ཡིན་
ན་རབ་ཡིན་ལ། དེ་མིན་ཀྱང་དེའི་གཟུགས་སུ་བཅོས་པའི་འུ་ཚོས་མཆོད་ཆའི་ནང་
ན་ཡོད་པའི་སྨན་སྣོད་འདི་ཚོས་ཆོག་གོ །དེ་ཡང་ཆག་གྲུམ་གས་ཡོ་མེད་པ་སྐྱོན་
མེད་དངོས་གཙང་ཞིག་ཡིན་ན་བསོད་ནམས་ལྷག་ཏུ་ཆེ་བ་ཡིན་ལ། སྨན་རག་
གཡའ་ཁུ་མ་ཁྲལ་གསོད་བྱེད་མི་ཉན་གསུངས་ཡོད་དར་བས་མཆོད་རྫས་ཐམས་ཅད་
ལ་གང་བྱུང་དེས་ཆོག་བྱས་ན་ལོངས་སྤྱོད་དབུལ་བ་ལ་སོགས་པའི་བསོད་ནམས་མ་
ཡིན་པའི་འབྲས་བུ་འབྱུང་བ་ཡིན་ནོ། །ཟངས་རག་གི་རིགས་འདི་ཚོ་གཡའ་སླ་བ་
ཡིན་ཞིང་། གཡའ་རྒྱུ་མེད་པའི་ལྕགས་རིགས་ཡིན་ན་ཡང་གཙང་མར་བྱས་ནས་
བཀྲུ་བཤལ་དང་ཕྱི་རྒྱུ་མ་བྱས་ན་བཙོག་པར་གྱུར་ཡོད་ལ། ཟངས་རག་གི་སྣོད་དེ་
ཚོའི་ནང་དུ་རྩི་གཞན་དག་བརྒྱབ་ནས་གཡའ་མི་ཆགས་ཐབས་བྱེད་རྒྱུ་དང༌།



མཚམས་གཅོད་པ།
མདོར་ན་མཆོད་པའི་རྫས་དེ་རང་བློ་དག་པའི་དངོས་གཙང་དགོས་སོ། །རྟོགས་
ལྡན་དང་རྫབ་ངན་གཉིས་ནོར་ས་ཡོད་ལ། ཆོག་རྒྱུ་དང་རུང་རྒྱུར་བྱས་ནས་དེ་འདྲ་
མི་དར་བསམ་མི་ཉན་ལ། རྒྱུན་སྲོལ་བཟང་པོ་བསྣབ་མི་ཉན་འཛིན་དགོས་ཀྱང་མི་
རིགས་ཀྱི་ཡ་རབས་གཙང་སྦྲ་ལ་བརྩི་འཇོག་མ་བྱས་ཐབས་མེད་དུ་ཁེལ་བ་ཡིན་པ་
དང༌། དེ་མིའི་རིགས་ཀྱི་བྱ་སྤྱོད་བཟང་པོ་ཞིག་ཡིན་ནོ། །གཙང་སྨེ་གཉིས་
འཛིན་གྱི་རྟོག་པ་ཡོད་པའི་རིང་ལ་དེའི་ཚོད་ཅིག་མ་བྱས་ན་ལྟ་སྤྱོད་ཆ་མ་འགྲིགས་ནས་
རྒྱུ་འབྲས་མཉམ་པར་ལྟ་ལུགས་ནོར་ནས་མི་གཙང་ཟན་དུ་ཟ་བའི་ཁྱི་ཕག་གི་སྤྱོད་པ་
དང་འདྲེས་ལ་ཉེ་བ་ཡིན་ཞིང་། ཨ་ལ་རྩེ་མཚར་ཡིན་མོད་མཆོད་པའི་རྫས་ཐམས་
ཅད་ཚོགས་བསགས་ཀྱི་ཆེད་དུ་དངོས་གཙང་བྱེད་རྒྱུ་ནི་ཤིན་ཏུ་ནས་ཀྱང་གལ་ཆེ་བ་
ཡིན་ནོ། །སྨན་གྱི་རྒྱུའམ་བཅུད་དུ་གྱུར་བ་སྨན་ཐམས་ཅད་ཀྱི་ནང་དུ་བླུག་རྒྱུ་ནི་
པཉྩ་ཨ་མྲྀ་ཏ་ཡོད་ན་རབ་ཡིན་ལ། མ་འབྱོར་ན་བདུད་རྩིའི་རིགས་དང༌། སྨན་
སིནྡྷ་ར་ལ་སོགས་པ་མདོར་ན་དྲི་རོ་བཅུད་ལྡན་གྱི་རྫས་ཁྱད་པར་ཅན་གང་འཛོམས་
སྦྱར་ཆོག་གསུངས་ཡོད་དོ། །པཉྩ་ཨ་མྲྀ་ཏ་གསུང་རྒྱུ་དེ་བདུད་རྩིའི་ཆོས་སྨན་ལ་
ཟེར་ཞིང་། གཙོ་བོ་བདུད་རྩིའི་ཆོས་སྨན་སེལ་མེད་ཡོད་རྒྱུ་གལ་ཆེ་བ་ཡིན་
ནོ། །ཡང་འུ་ཚོས་སྨན་སྒྲུབ་ཀྱི་རིགས་ཤིག་ལག་ན་ཅི་ཡོད་གང་ཡོད་བྱིན་རྟེན་ཡིན་
དྲན་ནས་བསྲེ་རྒྱུ་དེ་ཡང་ཡང་དག་པ་ཞིག་མ་ཡིན་ལ། རྩ་བརྒྱད་སྟོང་སྦྱར་གྱི་སྨན་
སྨན་གྱི་སྒྲུབ་པར་བྱེད་དུས་ཚོགས་དགོས་རྒྱུ་མང་ཡང་དམ་རྫས་འདི་ལ་དམ་ཚིག་གི་
སེལ་མེད་རྒྱུ་དེ་གལ་ཆེ་བ་ཡིན་པས་ཆོས་ཀྱི་བརྒྱུད་པའི་ཁུངས་ལ་སོགས་པ་ལ་བལྟ་
རྒྱུ་གནད་ཆེ་བ་ཡིན་ནོ། །དམ་རྫས་ཡིན་ན་ཡིན་གསུམ་གྲུབ་བཞིའི་མཚན་ཉིད་
ཚང་དགོས་ཤིང༌། ཡིན་པ་གསུམ་དེ་གང་ཡིན་ན། ངོ་བོ་ཡེ་ཤེས་ལྔ་ཡིན་པ།



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
དུག་ལྔ་སེལ་བའི་སྨན་ཡིན་པ། དངོས་གྲུབ་སྒྲུབ་པའི་རྫས་ཡིན་པ་ཞིག་དགོས་
སོ། །གྲུབ་པ་བཞི་དེ་གང་ཚོགས་དགོས་ན། ཆོས་ཉིད་ངོ་བོས་གྲུབ་པ།
ཆོས་ཅན་རང་བཞིན་གྱིས་གྲུབ་པ། ནུས་པ་མཐུ་ཡིས་གྲུབ་པ། བྱིན་གྱིས་
རླབས་ཀྱིས་གྲུབ་པ་དེ་རྣམས་ཚོགས་དགོས་སོ། །དམ་རྫས་ཟེར་རྒྱུ་དེ་ལོ་གསར་
གྱི་དགུ་ཐུག་བསྐོལ་བསྐོལ་བྱེད་རྒྱུ་མེད་ལ། རྒྱུ་དྲུག་རྐྱེན་བཞི་ཚང་བའི་ར་ས་ཡ་ན་
ཞེས་གསུངས་ཡོད་དོ། །འདིའི་རྒྱུ་དྲུག་རྐྱེན་བཞི་ཞེས་པ་འདི་བྱེད་རྒྱུ་ལྷན་ཅིག་
འབྱུང་བ་དང་ལ་སོགས་པ་ལ་སྦྱར་རྒྱུ་ཞིག་མ་ཡིན་ལ། འདི་དམིགས་བསལ་བ་
ཞིག་ཡིན་ནོ། །ཕྱིའི་རྒྱུ་དྲུག་དང་ནང་གི་རྒྱུ་དྲུག་གསུང་རྒྱུ་ཡོད་ཅིང་། ཕྱིའི་རྒྱུ་
དྲུག་དེ་གང་ཡིན་ན། བདུད་རྩི་ཛ་གད་ཅེས་པ་ཆང་སྦྱོར་གྱི་སྐབས་ཀྱི་གྲོ་ནས་
འབྲས་གསུམ་རྒུན་འབྲུམ་ལ་སོགས་པའི་རྩ་བ། སྡོང་བུ། ཡལ་ག ལོ་མ།
མེ་ཏོག འབྲས་བུ་དང་དྲུག ནང་གི་རྒྱུ་དྲུག་དེ་སྨན་སྦྱོར་གྱི་སྐབས་ཀྱི་སྨན་རྩ་
བ། སྡོང་བུ། ཡལ་ག ལོ་མ་ལ་སོགས་པ་རྒྱུ་དྲུག གསང་བ་ལྟར་ན་
ཡབ་ཀྱི་རྒྱུ་གསུམ། ཡུམ་གྱི་རྒྱུ་གསུམ་དང་དྲུག་གོ །དེ་ལྟར་རྒྱུ་དྲུག་རྐྱེན་བཞི་
གསུང་སྐབས་རྐྱེན་བཞི་ནི་རྒྱུའི་རྐྱེན་འབྲུ་སྨན་གང་ཡིན་ན་རྒྱུ་གཙང་ཞིང་དག་པ།
བདག་པོའི་རྐྱེན་སྟོན་པ་རྡོ་རྗེ་སློབ་དཔོན་མཚན་ཉིད་ཚང་བའི་དེ་ཉིད་བཅུ་ལྡན།
དམིགས་པའི་རྐྱེན་བྱིན་གྱིས་བརླབས་པའམ་བསྒྲུབ་རྒྱུའི་ཏིང་འཛིན་ལས་སུ་རུང་བ།
དེ་མ་ཐག་རྐྱེན་དམིགས་པའི་བྱེ་བྲག་དང་སྒྲུབ་པའི་ལག་ལེན་སྦྱོར་དངོས་རྗེས་གསུམ་
སྔ་མའི་རྗེས་སུ་ཕྱི་མ་འབྲེལ་བ་དེ་ཡིན་ནོ། །དེ་ལྟ་བུའི་རྒྱུ་དྲུག་རྐྱེན་བཞི་ཚང་བའི་
བདུད་རྩིའི་ངེས་ཚིག་དེ་གང་ཡིན་ཞེ་ན། ཀུན་རྫོབ་ཀྱི་ལུས་ཀྱི་ཁམས་དཀར་དམར་
གོང་དུ་འཕེལ་ནས་དོན་དམ་བྱང་ཆུབ་ཀྱི་སེམས་དང་དབྱེར་མེད་དུ་གྱུར་བའི་ཕྱིར་ན་



མཚམས་གཅོད་པ།
ཉོན་མོངས་འདོད་ཆགས་ཀྱི་བདུད་བཅད་ནས་བདེ་སྟོང་གི་ཡེ་ཤེས་སོ་སོར་རྟོག་པའི་
ཤེས་རབ་ཀྱི་རྩི་རྒྱས་པས་ན་བདུད་རྩི་ཞེས་ཟེར་རོ། །འདི་ལ་ར་ས་ཡ་ན་ཞེས་ར་ས་
ནི་རོ་མཆོག་ཏུ་གྱུར་བ་དང་། ཡ་ན་ནི་དོན་དམ་ཐེག་པའི་མཆོག་ཅེས་པ་ལ་འཇུག་
པའི་མིང་ཞིག་ཡིན་ལ། །སྨན་རག་འདི་དག་བྱིན་རླབས་ཀྱི་སྐབས་ཞལ་ཁེབས་
བསལ་དགོས་སོ། །ཀ་པཱ་ལའི་སྣོད་དུ་བདུད་རྩི་རིགས་ལྔ་ཡབ་ཡུམ་སྦྱོར་བའི་བྱང་
སེམས་སྐུ་གསུང་ཐུགས་ཀྱི་བདུད་རྩི་དཀར་དམར་མཐིང་གསུམ་གྱི་རྣམ་པར་འཆར་
བར་བསམ་ནས་འདི་ནས་བྱིན་གྱིས་བརླབ་པའི་སྔགས་ནི་ཨོཾ་ཨཱ༔ ཧཱུྃ་སརྦ་པཉྩ་ཨ་མི་
ཏ་ཧཱུྃ་བྷི ཋཞེས་པའི་སྔགས་དོན་ནི་ཨོཾ་ཨཱཿ ཧཱུཾ་སྐུ་གསུང་ཐུགས་རྡོ་རྗེ་གསུམ།
པཉྩ་ཨ་མྲྀ་ཏ་བདུད་རྩི་ཐམས་ཅད། ཧཱུྃ་ཧི ཋཡེ་ཤེས་ཀྱི་བདུད་རྩི་འགུགས་པར་
བྱེད་པའི་སྙིང་པོ་ཡིན་ནོ། །ཇི་ལྟར་ཡིན་ན་དེ་ཡང་ཧཱུྃ་གིས་དབྱིངས་ནས་བསྡུས།
ཧི ཡིས་འཛད་མེད་དུ་སྤེལ། ཝཡིས་ཅི་འདོད་དུ་ལོངས་སུ་སྤྱོད་པའི་རྒྱན་དུ་བྱས་
པའི་དོན་ཡིན་ནོ། །འདི་བཤམས་དུས་གཏོར་མའི་གཡས་སར་བཤམས་དགོས་
ཤིང་། བདུད་རྩི་གསང་གནོན་ཞེས་གསུང་རྒྱུ་ཡོད་ལ། བདུད་རྩིའི་རྒྱུན་གཏོར་
མ་ལ་ལན་གསུམ་བྲན་ཐུར་གྱིས་སྦྲེང་དགོས་སོ། །ལན་གསུམ་སྦྲེང་དུས་དང་
པོས་ལྷ་རྣམས་དགྱེས་པར་བསྐྱེད། གཉིས་པས་ཉན་ཐོས་རྣམས་འགོག་པ་ལས་
བསླངས། གསུམ་པས་རྒྱལ་བ་རྣམས་གཞན་དོན་ལ་སྐུལ་པའི་དོན་ཅན་དེ་ལྟར་
ཡིན་ནོ། །གཉིས་པ་རཀྟ་བཤད་པ་ལ་རཀྟའི་སྣོད་ནི་རྒྱུ་དང་དབྱིབས་ལ་སོགས་པ་
གོང་གི་སྨན་སྣོད་དང་འདྲ་ལ། རཀྟ་ལ་རྣམ་གྲངས་མང་ཡང་འཁོར་བའི་རྒྱུ་
ཆགས་སྡང་གཉིས་ཀ་ཡིན་པས་དེ་མཚོན་པར་བྱེད་པ་རཀྟ་ཡིན་གསུངས་
སོ། །འདིའི་ངོ་བོའི་སྐབས་སུ་འདོད་ཆགས། དངོས་པོའི་སྐབས་སུ་ཁྲག་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཁ་དོག་གི་སྐབས་སུ་དམར་པོ་ལ་འཇུག་གོ །འདིའི་དབྱེ་བའི་ཐོག་ནས་བཤད་ན་
ཀུན་རྫོབ་རྫས་ཀྱི་རཀྟ། གུ་རྒྱ་མུ་ལ་རཀྟ། ཡན་ལག་བརྟན་པའི་རཀྟ།
མཁའ་དབྱིངས་པདྨ་རཀྟ། ཉོན་མོངས་འཁོར་བའི་རཀྟ་ལ་སོགས་པ་དེ་ལྟར་དུ་
བཤད་རྒྱུ་ཡོད་དོ། །དེ་རེ་རེ་ལ་ཡང་ནང་གསེས་ཀྱི་དབྱེ་བ་ཡོད་ཀྱང་མཐོང་བརྒྱུད་
ཀྱི་ཕྱག་ལེན་ལྟར་ན་འུ་ཚོས་སྨན་གྱི་རྫས་ཟླ་བ་བདུད་རྩིའི་ཐིག་ལེ་དང༌། རཀྟའི་
རྫས་དམར་ཆེན་ཉི་མའི་འཁོར་ལོ་ཞེས་བསྡུས་ཏེ་མིང་བཏགས་པ་རྣམས་བཅུད་དུ་བྱས་
ན་འགྲིགས་ཡོད་དོ། །སྒྲུབ་ཐབས་འགའ་རེའི་ནང་རཀྟ་ཚར་གསུམ་ཞེས་གསུངས་
པ་དེ་ཚོ་རཀྟའི་དྭངས་མ་ཡེ་ཤེས་ཀྱི་བདུད་རྩི་དེ་ལྷ་ཚོགས་མཉེས་པའི་ཆེད་དུ་འབུལ་བ་
དང༌། རཀྟའི་ཁུ་བ་སྒྲ་གཅན་ཞིང་བཅུ་ཚང་བ་སོགས་གདུག་པ་ཅན་རྣམས་བརླག་
པའི་ཆེད་དུ་འབུལ་བ་དང་། རཀྟའི་རྩི་དེ་ཁམས་གསུམ་གདུལ་དཀའ་འགྲོ་བ་
སོགས་ཐུགས་རྗེས་བསྒྲལ་བའི་ཆེད་དུ་དུག་གསུམ་ཤ་རུས་ཀྱི་རྣམ་པར་འབུལ་བ་དེ་
ལྟར་དུ་ཡིན་ལ། དོན་དེ་དག་མཚོན་ཕྱིར་དུ་རཀྟ་ལན་གསུམ་དུ་སྦྲེང་བ་འབྱུང་
ངོ༌། །མདོར་ན་རཀྟའི་མཆོད་པ་ཡིས་ཆགས་པའི་རྒྱུ་རྐྱེན་ཟད། འཁོར་བ་
གཏིང་ནས་སྟོང་ནས་སྐྱེ་ཤི་རྒྱུན་ཆད་པའི་དགོས་པ་དང་ལྡན་པ་ཞིག་ཡིན་ལ། བྱིན་
རླབས་ཀྱི་སྐབས་སུ་ཁེབས་བསལ་དགོས་སོ། །རཀྟ་དམར་གྱི་སྟོང་ཆེན་ཡངས་
པའི་ནང་དུ་ཁམས་གསུམ་དུ་ཞེན་པའི་རྟོག་ཚོགས་ཐམས་ཅད་བསྡུས་ཤིང་སྟོང་
གསལ་དུ་སྦྱངས་ནས་འགག་མེད་ཀྱི་རོལ་བར་རྒྱུ་དུག་གསུམ་དང་རྐྱེན་ཁམས་
གསུམ་གྱི་ཉོན་མོངས་རྣམ་པར་དག་པའི་རྦ་ཀློང་རྣམ་པ་ཁྲག་གི་རྒྱ་མཚོར་གསལ་ནས་
བྱིན་གྱིས་རློབ་པའི་སྔགས་ནི་ཨོཾ་ཨཱ༔ ཧཱུྃ་མ་ཧཱ་རཀྟ་ཛྭ་ལ་མཎྜལ་ཧཱུྃ་ཧི ཋཞེས་
གསུངས་སོ། །འདིའི་སྔགས་དོན་ནི་ཨོཾ་ཨཱ༔ ཧཱུྃ་གོང་བཞིན་དུ་སྐུ་གསུང་ཐུགས་རྡོ་
90



མཚམས་གཅོད་པ། ་བ་
རྗེ་གསུམ་གྱི་ས་བོན། མ་ཧཱ་ཞེས་པ་ཆེན་པོ། ར་ཁྲག་སྟེ་མ་ཧཱ་རཀྟ་ཁྲག་ཆེན།
ཛཱ་ལ་འབར་བ། རྗེས་ཆགས་ཀྱི་བདེ་བ་ཆེན་པོ་འབར་བའི་དོན་ཡིན་ལ།
མཎྜལ་དཀྱིལ་འཁོར། བདེ་བ་ཆེན་པོ་གསང་བའི་དཀྱིལ་འཁོར་ནས་ཧཱུྃ་གིས་
ཁམས་གསུམ་འཁོར་བའི་ཆགས་ཞེན་སྦྱངས་ཏེ་དབྱིངས་ཀྱི་ངང་ནས་དྭངས་བའི་
བཅུད་ཐམས་ཅད་བསྡུས། ཧི ཡིས་ཟུང་འཇུག་གི་ཁྱད་པར་དུ་བྱས་པའི་དོན་
རྟོགས། ཋཝཡིས་རྒྱས་པར་བྱས་པའམ་དབྱེར་མེད་དུ་བྱས་པའི་དོན་བསྟན་པ་ཡིན་
ནོ། །རཀྟ་གཏོར་མའི་གཡོན་དུ་བཤམས་དགོས་ཤིང༌། གཏོར་མ་བཤད་པ་ལ་
གཏོར་མའི་རྒྱ་ནི། བསོད་ནམས་ཚོགས་ཆེན་སྤེལ་བའི་ཕྱིར༔ ཅི་འབྱོར་གཏོར་
སྤུངས་ཆེ་བར་བསྐྱེད༔ ཅེས་གསུངས་ཏེ་དངོས་པོ་རྣམ་པར་དག་པ་འབག་བཙོག་
གིས་མ་སྦགས་པ་ཞིག་དགོས་གསུངས་སོ། །རྣམ་པར་དག་ཅེས་པ་ནི་སེར་སྣ་དང་
རློམ་སེམས་མེད་པ་དང་། རྐུ་འཕྲོག་ལས་བྱུང་བའི་དངོས་པོ་མ་ཡིན་པའི་ཕྱེ་ཕུད་
གཙང་མ་ཞིག་ལ་གཏོར་རྫས་དང་བདུད་རྩིའི་ཕུར་མ་སེལ་མེད་ཆང་གི་ཉིང་ཁུ་དཀར་
གསུམ་མངར་གསུམ་ལ་སོགས་པའི་ཁ་ཚར་བཏབ་སྟེ་གཏོར་ཟན་རྫི་སྐབས་རང་ཉིད་
ཀྱི་ཟན་ཟ་བའི་དཀའ་སླ་ཙམ་ལས་གཏོར་རྒྱུ་སླ་མོར་བྱེད་མི་ཉན་ལ། ཇོ་བོ་རྗེ་སྔོན་
བོད་དུ་བྱོན་སྐབས་བོད་འདི་ཕྱུག་པོར་གྱུར་མི་འདུག་ལ་འགྱུར་རྒྱུ་མེད་པ་འདྲ་སྟེ་
གཏོར་ཟན་རྣམས་སླ་མོར་གྱུར་འདུག་པས་བསོད་ནམས་ཅི་ལ་ཡོད་གསུངས་
སོ། །མདོར་ན་གཏོར་མའི་རྫས་དང་ཁ་ཚར་དཀའ་སླ་ལ་སོགས་པ་རང་ཉིད་ཀྱིས་
ཟོས་ན་རང་ཉིད་ཅི་འདྲ་ལ་དགའ་ན་དེའི་འདང་རྒྱག་བྱེད་དགོས་ཤིང་། མཆོད་པའི་
རིགས་ཐམས་ཅད་ལ་རང་ཉིད་ཀྱི་ཞེན་འཛིན་དག་པའི་ཆེད་དང་ཚོགས་རྫོགས་པའི་
ཆེད་དུ་རང་ཉིད་གང་ལ་དགའ་བའི་དངོས་པོ་འབུལ་བ་ཡིན་ནོ། །དེའི་དངོས་འཛིན་



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
མེད་ན་ཀུན་རྫོབ་རྫས་ཀྱི་མཆོད་པ་ལ་ལྟོས་མི་དགོས་ལ། རྣལ་འབྱོར་བ་ལྟ་
དགོངས་རྟོགས་པ་ཁྱད་པར་ཅན་འཇིག་རྟེན་པའི་ཆོས་བོར་བ་ཞིག་གིས་ཀུན་རྫོབ་
གཟུགས་བརྙན་གྱི་གཏོར་མ་ལ་ཆེད་དུ་མ་ལྟོས་པར་སྣང་གྲག་ཐམས་ཅད་གཏོར་མའི་
རང་བཞིན་དུ་བསྒྱུར་ནུས་ཀྱང་ལམ་པ་ཐམས་ཅད་དེ་ལྟར་མིན་པས་འདི་དག་ལ་དོན་
གཉེར་དང་རྩོལ་བར་བྱེད་དགོས་སོ། །གཏོར་མའི་ངེས་ཚིག་ནི་ཆགས་འཛིན་གྱི་
ཞེན་པ་གཏོར་ཞིང་ལས་རབ་འབྱམས་ཀྱི་གཞི་མ་ཡིན་པས་ན་གཏོར་མ་ཞེས་བྱ་ལ།
བྷ་ལིཏ་ཞེས་པ་ལ་ཨ་ནུ་ཡོ་ག་དང་མཐུན་པར་བདེ་སྟོང་གཉིས་མེད་དང་སྦྱར་ནས་ཕྱི་
ནང་གསང་བའི་གོ་དོན་དང་དག་དྲན་བྱེད་རྒྱུ་ཡོད་དོ། །གཏོར་མའི་དབྱེ་བ་ལ་དོན་
གྱི་གཏོར་མ། སྒྲུབ་པའི་གཏོར་མ། མཆོད་པའི་གཏོར་མ། ཕྲིན་ལས་ཀྱི་
གཏོར་མ། དྲག་པོའི་གཏོར་མ་སྟེ་དབྱེ་བ་ལྔ་ཙམ་ཞིག་ཡོད་དོ། །དོན་གྱི་གཏོར་
མ་ནི་དེ་ཁོ་ན་ཉིད་ཀྱི་ཡེ་ཤེས་དང་སྦྱར་ཡོང་སྐབས་གཏོར་སྣོད་ཆོས་ཀྱི་དབྱིངས།
དཔལ་བཤོས་སྐྱེ་བ་མེད་པ་ལས། འཁོར་མཐེབ་སྐྱ་མ་འགགས་ཡེ་ཤེས་ཀྱི་རོལ་
རྩལ་དུ་འཆར་བ་དེ་ཡིན་ནོ། །སྒྲུབ་པའི་གཏོར་མ་ནི་གཏོར་སྣོད་གཞལ་ཡས་ཁང་།
དཔལ་བཤོས་རྩ་གསུམ་ཞི་ཁྲོའི་གཙོ་བོ། འཁོར་མཐེབ་སྐྱ་འཁོར་གྱི་ལྷ་ཚོགས་ལ་
གསལ་རྒྱུ་དེ་ལྟ་བུ་དང་། མཆོད་པའི་གཏོར་མ་ནི་གཏོར་སྣོད་རིན་པོའི་ཆེའི་སྣོད་
དུ། དཔལ་བཤོས་དཀར་གསུམ་མངར་གསུམ་བདུད་རྩི་ལྔ། འཁོར་མཐེབ་སྐྱ་
འདོད་ཡོན་གྱི་རྫས་སུ་དམིགས་རྒྱུ་དེ་ལྟར་ཡིན་ནོ། །མཆོད་གཏོར་དང་སྒྲུབ་གཏོར་
སོ་སོར་མ་ཕྱེས་པ་མང་ལ། དེ་ཇི་ལྟར་ཡིན་ཞེ་ན། མཆོད་པའི་དུས་སུ་མཆོད་
རྫས་སུ་ཤེས་པ་དང་། སྒྲུབ་པའི་དུས་སུ་ལྷར་ཤེས་པ། ཕྲིན་བཅོལ་གྱི་དུས་སུ་
དམག་དཔུང་དུ་ཤེས་པ། བསྐུལ་བའི་དུས་སུ་ཟོར་དུ་ཤེས་པ་སྟེ་དེ་དང་དེའི་སྐབས་
g2



མཚམས་གཅོད་པ། །
སུ་ཏིང་ངེ་འཛིན་གྱིས་འཕྲལ་དང་འཕྲལ་དུ་ཁ་བསྒྱུར་རྒྱུ་དེ་ལྟར་ཡིན་ནོ། །ཕྲིན་
བཅོལ་གྱི་གློ་བུར་ལས་བཅོལ་གྱི་གཏོར་མ་རྣམས་གཏོར་སྣོད་ཀ་པཱ་ལ། དཔལ་
བཤོས་རཱུ་ཏྲའི་སྙིང་། འཁོར་མཐེབ་སྐྱུ་ཤ་ཁྲག་ནང་རོལ་ལ་དམིགས་རྒྱུ་དང་།
དྲག་པོའི་གཏོར་མ་ནི་གཏོར་སྣོད་དྲག་པོའི་ཧོམ་ཁུང་གི་ནང་དུ། དཔལ་བཤོས་
ནད་མཚོན་དང་ཐོག་ཆར་མེའི་འཕྲུལ་འཁོར། འཁོར་མཐེབ་སྐྱུ་ཤན་པ་གྲི་ཐོགས་
གསལ་རྒྱུ། འདི་ཚོ་སྨད་ལེའུ་དགྲ་བགེགས་བསྒྲལ་བའི་སྐབས་ཀྱི་རྩལ་འདོན་
བྱེད་རྒྱུའི་རིགས་ཡིན་ནོ། །བཟུང་ནས་མི་གཏོང་རྒྱུའི་གཏོར་མ་དང༌། བཏང་
ནས་མི་གཟུང་རྒྱུའི་གཏོར་མ་ལ་སོགས་པ་ན་ནིང་ཞིག་ནས་མང་པོ་ཞིག་བཤད་ཟིན་
པས་ཡང་བསྐྱར་བཤད་མི་དགོས་ལ། གཏོར་མའི་བཟོ་དབྱིབས་ནི་རྩ་གསུམ་ཆོས་
སྐྱོང་དང་བཅས་པའི་གཏོར་མ་གཏེར་ཁ་སོ་སོའི་སྒོས་ཆོས་ལྟར་དུ་གདན་ས་ཆེན་པོའི་
མཐོང་བརྒྱུད་གྲུབ་བརྙེས་གོང་མའི་ཕྱག་ལེན་གྱི་རྒྱུན་མ་ཉམས་པ་འཕྱུག་མི་ཉན་རྒྱུ་
འདི་རྣམས་དང་། བཤམས་ཚུལ་ནི་རྩ་བ་གསུམ་ཁ་ཡོད་ན་དབུས་སུ་བླ་གཏོར་
བཤམས་ལ། གཡས་དེར་ཡི་དམ་དང་སྨན། གཡོན་དུ་མཁའ་འགྲོ་དང་རཀྟ།
མདུན་ལ་སོགས་པ་ལ་ཆོས་སྐྱོང་གི་གཏོར་མ། དེ་ཡང་ཕོ་རྒྱུད་གཡས་ལ་བཞག་
པ་དང༌། མོ་རྒྱུད་གཡོན་ལ་འགོད་རྒྱུ་ལ་སོགས་པ་ཕྱག་ལེན་ལྟར་དུ་ཡིན་
ནོ། །འདི་དག་གནད་ཆུང་བྱེད་རྒྱུ་མེད་ཅིང་། སེམས་དང་དམིགས་པའི་བྱེད་
ལས་གཙོ་ཆེ་ཞེས་ལག་ལེན་གྱི་སྐབས་སུ་དམིགས་པ་ལ་ཁག་བཞག དམིགས་
པའི་སྐབས་སུ་སྟོང་བསམ་ཞིག་སྒོམ་པས་ཅི་ཡང་མི་ཕན་གསུངས་ཡོད་
དོ། །ལག་ལེན་ཡིན་པ་ཚུལ་ལྡན་བྱས་ནས་དམིགས་པ་ལ་རྩལ་འདོན་བྱེད་རྒྱུ་
ཡོད་ན་དངོས་སུ་བཤམས་རྒྱུ་དེ་དམིགས་རྟེན་ཡིན་པས་དེ་ལ་དམིགས་རྟེན་བྱས་ནས་



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྣང་སྲིད་ཐམས་ཅད་གཏོར་མའི་རང་བཞིན་དུ་དམིགས་ནས་འབུལ་དགོས་
སོ། །ནང་གི་མཆོད་པའི་སྐབས་ཡིན་ན་དབང་ལྔའི་མེ་ཏོག གསུར་ཆེན་གྱི་
བདུག་སྤོས། ཞུན་ཆེན་གྱི་སྣང་གསལ། འཁྲིས་པའི་དྲི་ཆབ། ཤ་རུས་ཀྱི་
ཞལ་ཟས་དེ་རྣམས་རྒྱུ་མ་བཅོས་ལྷུན་གྱིས་གྲུབ་པའི་མཆོད་པ་ཤ་ལྔ་བདུད་རྩི་ལྔའི་རང་
བཞིན་ཡིན་ན་རྐྱེན་འདུ་བྱེད་བཟོ་བཀོད་ཀྱིས་བསྒྱུར་བ་ལ་རྨད་དུ་བྱུང་བའི་མཆོད་པ་
ཞེས་ཟེར་རོ། །མཆོད་ཡོན་མེ་ཏོག་ལ་སོགས་པའི་ཕྱི་མཆོད་ཐུན་མོང་གི་མཆོད་པ་
དེ་ཚོ་ནང་གི་མཆོད་པ་དང་མ་འདྲེས་པར་བཤམས་ལ། ཕྱི་མཆོད་དེ་ཚོ་སྨན་རག་
གི་ཟེགས་མ་མ་འཐོར་བ་བྱེད་དགོས་སོ། །གཏོར་མ་ལ་ལྷ་སོ་སོའི་སྐུ་མདོག་ལྟར་
དུ་གཏོར་གདུགས་དབུབ་རྒྱུ་དང་། ཆོས་སྐྱོང་གི་གཏོར་མ་ལ་རུ་མཚོན་འཛུགས་
རྒྱ་དེ་ཚོ་རྒྱུད་དོན་དང་མཐུན་པ་ཡིན་ཞིང་། དར་གྱི་ཅོ་པན་དང་རཏཱའི་སྲོ་ཚར་སྟག་
གཟིག་གི་རྒྱལ་མཚན་ལ་སོགས་པས་བརྒྱན་དགོས་ལ། ད་རུང་ཅི་འབྱོར་བའི་
ཟས་རིགས་དང་བཟའ་བཅའ་ལ་སོགས་པ་མཆོད་རྫས་ཀྱིས་མཛེས་པར་བརྒྱན་དགོས་
པ་དེ་ལྟར་གསུངས་ཡོད་དོ། བཟང་སྤྱོད་ཀྱི་ཡན་ལག་བདུན་པའི་ནང་དུ།
བཀོད་པའི་ཁྱད་པར་འཕགས་པའི་མཆོག་ཀུན་གྱིས། །རྒྱལ་བ་དེ་དག་ལ་ནི་
མཆོད་པར་བགྱི། །གསུངས་པ་དང་འདྲ་བར་རང་གི་སྣང་བ་དྭངས་ཤར་རེ་སོང་
བའི་མཆོད་པ་ཞིག་བཤམས་ན་མཆོད་པ་འབུལ་ཡུལ་རྣམས་རང་རྩལ་ལས་ཤར་བ་
ཡིན་པས་བཤམས་པ་ཙམ་གྱིས་བསོད་ནམས་ཐོབ་བོ། །གཏོར་མ་བྱིན་རླབས་ཀྱི་
སྐབས་སུ་གཏོར་སྣོད་བྷནྡྷ་འབར་བའི་གཏོར་གཞོང་གི་ནང་དུ་གཏོར་མ་ཤ་ལྔ་བདུད་རྩི་
ལྔ་རྣམ་པར་དག་པ་ཡེ་ཤེས་ལྔའི་རང་བཞིན་འདོད་ཡོན་གྱི་ཕུང་པོར་གསལ་ནས་
སྔགས་ནི་ཨོཾ་ཨཱ༔ ཧཱུྃ་མ་ཧཱ་བྷ་ལིད་ཧཱུཾ་ཧཱི ཋཞེས་གསུངས་སོ། །སྔགས་དོན་ཨོཾ་



མཚམས་གཅོད་པ།
ཨ༔ ཧཱ་རྡོ་རྗེ་གསུམ། མ་ཧཱ་བྷུ་ལིད་གཏོར་ཆེན། ཧཱུཾ་གིས་འཁོར་བའི་ཆགས་
ཞེན་སྦྱངས། ཧི ཡིས་ཟུང་འཇུག་གི་ངོ་བོར་རྟོགས། ཋཝཡིས་རྒྱས་པར་སྦྱར་
བ་སོགས་གོང་དང་མཐུན་ནོ། །རྒྱས་པའི་སྐབས་སུ་ཏེ་ཛཱ་བྷ་ལིཏ་བྷ་ལ་བྷ་ཏེ་གུ་རྒྱུ་
ས་མ་ཡ་ཞེས་འབྱུང་བ་ནི་ཏེ་ཛ་བྷ་ལིཏ་ཐུགས་རྗེས་འགྲོ་བ་འདུལ་བའི་རྩལ་སྣང་གི་
གཏོར་མ་ཞེས་པའི་དོན་ཡིན་ལ། ་ བྷ་ལ་བྷ་ཏེ་ཞེས་དེ་གཉིས་ཀ་དབྱེར་མེད་རོ་
གཅིག་ཏུ་སྦྱོར་བའི་དོན། གུ་ཧྱ་ཞེས་པ་གསང་བ་བྱུང་རྩོལ་གྱི་རྟོག་པ་ཁྱབ་གདལ་
ཆེན་པོའི་གཏོར་མ་ལ་གོའོ། །དེ་ཡན་གྱིས་སྐབས་འདི་ལས་འཕྲོས་ནས་དུས་རྒྱུན་
གྱི་མཐོང་བརྒྱུད་ཀྱི་ཕྱག་ལེན་རྒྱུད་ཀྱི་དགོངས་པ་དང་ར་སྦྲགས་རྒྱུ་གོ་བ་རྙེད་དགོས་
ལུགས་ཀྱི་མཚོན་བྱེད་ཐུགས་གསོས་ཙམ་དུ་སྨན་རག་གཏོར་གསུམ་གྱི་སྐོར་ནས་ཕྲན་
བུ་ཞིག་ཞུས་པ་ཡིན་ནོ། །འདིའི་དེ་མ་ཐག་ཏུ་ཕྱི་མཆོད་འདོད་ཡོན་རྣམ་ལྔ་བྱིན་
གྱིས་རློབ་པའི་སྔགས་ཨོཾ་ཨཱ༔ ཧཱུྃ་བཛྲ་པུཉྩེ་དྷུཔྤེ་ཨཱ་ལོ་ཀེ་གནྡྷེ་ནི་ཝི་ཏེ་ཤལྟ་
ཨཱ༔ ཧཱུྃ༔ཞེས་གསུངས་སོ། །ཨོཾ་ཨཱཿཧཱུཾ་རྡོ་རྗེ་གསུམ་མམ་སྐུ་གསུམ་གྱི་ས་བོན་གྱི་
གསང་བ་གསུམ་གྱི་ཡེ་ཤེས་ཀྱིས་མཆོད་རྫས་སྦྱོང་རྟོགས་སྦྱོར་བར་བྱེད་པ། སྦྱོང་
རྟོགས་སྦར་བ་གསུམ་ཇི་ལྟར་བྱེད་ཅེ་ན། ་ ཨོཾ་གྱིས་ཐ་མལ་གྱི་སྣོད་དེ་རིན་པོ་ཆེའི་
སྣོད་དུ་སྦྱོང་བ་དང་མཆོད་རྫས་ཀྱི་འབག་བཙོག་སྦྱོང་ཞིང་། ཨ ཡིས་གནས་
ཡུལ་རྣམ་པར་དག་པའི་མཆོད་པར་རྟོགས་པ། ཧཱུཾ་གིས་མི་ཟད་མཁའ་དབྱིངས་
ཐམས་ཅད་ཁྱབ་པར་སྦར་བའི་དོན་ཡིན་ལ། བཛྲ་པུཧྥེ་ནི་རྡོ་རྗེ་མེ་ཏོག་མ་ཞེས་པའི་
དོན། མེ་ཏོག་མ་སྐུ་མདོག་སེར་མོ་མེ་ཏོག་བསྣམས་པ། དྷུཔྤེ་ཞེས་པ་བདུག་
སྤོས་མ་སྔོན་མོ་སྤོས་ཀྱི་རེང་བུ་བསྣམས་པ། ཨཱ་ལོ་ཀེ་ཞེས་པ་མར་མེ་མ་དམར་
མོ་འབྲུ་མར་དང་རྩི་མར་གྱི་སྒྲོན་མེ་ཐོགས་པ། གྷནྡྷེ་ཞེས་པ་དྲི་ཆབ་མ་སེར་མོ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གཙང་སྦྱོར་གྱི་དྲི་ཆབ་བསྣམས་པ། ནི་ཝི་ཏེ་ཞེས་པ་ཞལ་ཟས་མ་དཀར་མོ་བཤོས་
གཙང་བསྣམས་པ། ཤལྟ་ཞེས་པ་རོལ་མོ་མ་ལྗང་གུ་རོལ་མོ་སྣ་ཚོགས་ཐོགས་པ།
དེ་དག་རེ་རེ་ལས་ཀྱང་རང་འདྲའི་ལྷ་མོ་དཔག་མེད་འཕྲོས་ཏེ་གནས་ཡུལ་རྣམ་དག་གི་
མཆོད་པ། གནས་འཛིན་བྱེད་དབང་པོ་དང༌། ཡུལ་གཟུགས་སོགས་དག་པའི་
མཆོད་པའོ། །ཨཱ༔ ཡིས་ངོ་བོ་ཟག་མེད། ཝགིས་རང་བཞིན་རྒྱས་པར་སྤེལ་
བ་མཆོད་རྫས་དཔག་ཏུ་མེད་པར་སྤྲོ་བའི་དོན་དེ་ལྟར་ཡིན་ནོ། །མཆོད་པ་བྱིན་
རླབས་ལ་དགོས་པ་ཅི་ཞིག་ཡོད་ཅེ་ན། ཡོན་ཆབ་ལ་དྲི་ཟ་ཉེ་བར་འཁོར། མེ་
ཏོག་ལ་མེ་ཏོག་ཚེ་རྒྱལ། བདུག་སྤོས་ལ་དྲི་ཡི་ངད་ལྡང་། མར་མེ་ལ་གྲིབ་
གནོན་རྐུན་པོ། དྲི་ཆབ་ལ་གདུག་པ་དྲི་འཕྲོག ཞལ་ཟས་ལ་ལོག་འདྲེན་གདོང་
བརྒྱ་པ་ཞེས་པ་ལ་སོགས་པའི་བགེགས་མི་འཇུག་པའི་ཆེད་དང༌། འདིའི་སྦྱང་བྱ་
སྦྱོང་བྱེད་སྦྱངས་འབྲས་ཀྱི་ཐོག་ནས་ཐུན་མོང་གི་སྦྱོང་བྱེད་བྱིན་རླབས་ཀྱི་རིམ་པས་
སྦྱང་བྱ་འཁོར་བའི་གནས་ནས་སྦྱངས་འབྲས་འོད་ཟེར་ཆེན་པོའི་དབང་བསྐུར་ཐོབ་པ་
དང་སངས་རྒྱས་ཀྱི་ཞིང་སྦྱོང་བའི་ཏིང་འཛིན་རྟོགས་པ་དང་། ཐུན་མོང་མ་ཡིན་
པའི་དག་རྫོགས་སྨིན་གསུམ་གྱི་ཐད་ནས་བཤད་ན་གཟུང་འཛིན་གྱིས་བསྡུས་པའི་ཞེན་
ཆགས་མ་སྤངས་གནས་སུ་དག ཡེ་ཤེས་ཀྱི་རྣམ་རོལ་ཀུན་བཟང་མཆོད་པའི་སྤྲིན་
ལ་མངའ་དབང་འབྱོར་བའི་རྟེན་འབྲེལ་མ་བཙལ་རང་ལ་རྫོགས། རྫོགས་རིམ་བདེ་
སྟོང་གི་ཡེ་ཤེས་མ་བྱས་ལྷུན་གྲུབ་ཏུ་སྨིན། དེ་ལྟ་བུའི་དག་རྫོགས་སྨིན་གསུམ་གྱི་
གོ་བ་ལེན་དགོས་སོ། །སྔོན་དུ་འགྲོ་བའི་ལེའུའོ་ཞེས་པ་འདིས་སྐབས་ཀྱི་དོན་བསྡུ་
བ་དང་སྦྱར་ན་མཚམས་ཀྱི་ཆིངས་ལེའུའམ་ལེའུ་ཚན་གྱིས་བཅད་པའི་སྐབས་དོན་གྱི་
རྫོགས་ཚིག་སྦྱར་བས་བཀའ་ཡི་བསྡུ་བ་མཛད་པ་པོ་ཐམས་ཅད་ཀྱིས་ལེའུ་དང༌།



མཚམས་གཅོད་པ།
བམ་པོ། སྐབས་དང། གནས། རིམ་ཁང་ལ་སོགས་པས་ཕྱེ་རྒྱུ་ཅན་ཞིག་
ཡིན་ནོ། །ལེའུ་དེ་ཁ་ཡར་བསྟན་དང་། བམ་པོ་དེ་ཁ་ཕྱིར་བསྟན། གཞན་
ཐམས་ཅད་ལེའུ་དང་འདྲ་བར་སྦྱར་རྒྱུ་དེ་ལྟར་ཡིན་ནོ། །ས་མ་ཡཱནི་དམ་ཚིག་གི་
རྒྱ། རྒྱ་རྒྱ་རྒྱལྕགསུམ་ནི་གསང་བ་གསུམ་གྱི་རྒྱ། གསང་བར་གདམས་པའི་
བཀའ་རྟགས་ཀྱི་ཕྱག་རྒྱ་ཡིན་ནོ། །གཏསྤྱ། དེ་ཡན་ཆད་ཀྱིས་སྔོན་
འགྲོའི་ས་བཅད་སོང་ནས་གཉིས་པ་དངོས་གཞིའི་ལེའུ་བསྟན༔ ལྷ་བསྐྱེད་སྤྱན་
འདྲེན་བཞུགས་གསོལ་ཅིང་༔ ཕྱག་མཆོད་བསྟོད་བཤགས་བདུན་གྱིས་
བསྟན༔ཞེས་གསུངས་ཏེ་ཆིངས་བདུན་གྱི་རྣམ་བཞག་མདོར་བསྟན་གྱིས་བསྟན།
དེའི་རྣམ་དབྱེ་རྒྱས་པར་བཤད་པ་ལ་དང་པོ་བསྐྱེད་པའི་རིམ་པ་ནི༔ཞེས་མཚམས་སྦྱར་
ཏེ། ཧཱུཾཝརྟོག་བྲལ་སྒོམ་མེད་དེ་བཞིན་ཉིདཞེས་གསུང་ས་འདི་ནས་མགོ་བཟུང་སྟེ་
སང་ཉིན་ནས་བཤད། ད་རེས་འདི་ན་གཉུག་མར་གནས་པ་རྫོགས་ཆེན་གདན་ས་
འདིའི་བཤད་སྒྲུབ་ལས་གསུམ་གྱི་གྲྭ་ཚང་ཁག་དང་། ཕྱོགས་སོ་སོ་ནས་ཕེབས་
པའི་ཆོས་འདོད་དོན་གཉེར་ཅན་མང་པོ་ཞིག་མཉམ་དུ་འཛོམས་ན་འདི་མ་བོས་ཕྱོགས་
གཅིག་ཏུ་འདུས་པའི་ལས་ཅན་རྡོ་རྗེའི་མཆེད་ལྕམ་གྱིས་ཚོགས་པ་ཞིག་ཡིན་ལ།
མཉམ་དུ་གྲོས་མ་བྱས་ནས་བསམ་པ་ཕྱོགས་མཐུན་གྱིས་འཛོམས་པ་ཞིག་ཀྱང་ཡིན་
ཞིང༌། འདི་སྔོན་སྨོན་ཐུགས་བསྐྱེད་ཀྱི་མཐུ་གྲུབ་པ་ཞིག་ཀྱང་ཡིན་ནོ། །ཁྱད་
པར་དུ་རྫོགས་ཆེན་འབྲུག་ཆེན་རིན་པོ་ཆེས་བསྟན་ལ་སྨོན་པའི་ལྷག་བསམ་ཐུགས་
བསྐྱེད་ཆེན་མོའི་སྣ་འདྲེན་གྱིས་རྫོགས་ཆེན་སོང་གི་དབུ་མཆོད་བརྒྱད་ཅུས་གཙོ་བོར་
བྱས་པའི་གྲྭ་མང་གཞོན་དར་མང་པོ་ཞིག་འདིའི་ཆོས་གྲྭའི་ནང་དུ་འཛོམས་ནས་བསྙེན་
སྒྲུབ་ཐུན་བཞིའི་རྣལ་འབྱོར་མཐར་ཆགས་སུ་གནང་བཞིན་པ་འདི་ཚོ་བསྟན་པའི་མིག་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
རྒྱན་ཡིན་ནོ། །ཤི་སེང་ཆོས་གྲྭའི་བཤད་གྲྭ་པ་རྣམ་པ་བཤད་ཅི་དགོས་ཏེ།
དཔལ་གྱི་ནཱ་ལེནྡྲ་གཉིས་པ་ངས་བཏགས་པ་ཞིག་མ་ཡིན་ལ། ལོས་རྒྱུས་ཀྱི་དོན་
གྱིས་ཁ་རང་གྲག་བྱས་པ་ཞིག་ཡིན་ཞིང་། གངས་ལྗོངས་མཁས་པའི་འབྱུང་
གནས་ཀྱང་དེ་ལྟར་དུ་ཐོགས་པ་ཞིག་ཡིན་ནོ། །མདོར་ན་ཁྱེད་རྣམ་པས་ཐུབ་པའི་
ལུང་རྟོགས་ཀྱི་བསྟན་པ་བཤད་སྒྲུབ་གཉིས་ཀྱིས་འཛིན་པ་དང་། ཁྱད་པར་དུ་
དགོན་གྱི་གྲྭ་གཞོན་རྣམ་པས་འདི་ལྟར་དུ་བསྐྱེད་རྫོགས་ཀྱི་ཉམས་ལེན་གནད་སྨིན་
མཛད་པ་ལ་ངས་བཀའ་དྲིན་ཆེ་ཞུས་པ་ཡིན་ཞིང་། འདི་གང་ཟག་གཅིག་གི་བྱ་བ་
ཡག་ཉེས་མཛད་པ་ཁོ་ན་ཞིག་མ་ཡིན་ལ། འདི་གསང་སྔགས་སྔ་འགྱུར་བའི་ཡང་
དར་བསྟན་པའི་མིག་ལྟོས། མ་འོངས་ཕྱི་རབས་པ་ལ་དཔེ་བསྟན་གྱི་ལམ་སྲོལ་
ཞིག་བཏོད་པ་ཞིག་ཡིན་ཞིང་། སྔ་དྲོ་ཕོ་ཆེན་ཤ་ཕོས་གངས་བཤགས་ན། །ཕྱི་
དྲོ་ཤེའུ་ཆུང་ཡུ་མོ་དེ་ལ་འཁོར། །ཞེས་པའི་དཔེ་ལྟར་ཁྱེད་རྣམ་པས་མ་འོངས་མི་
རབས་མང་པོ་ལ་བསྟན་རྒྱུན་དྲི་མ་མེད་པའི་རྒྱུན་བཞག་པ་ཡིན་ནོ། །གང་ཟག་རེ་
རེའི་ངོས་ནས་ཐུན་རེ་རེ་སྡོམ་པ་འདི་རླབས་ཆེན་གྱི་མཛད་རྗེས་སོག་རྒྱུ་ཡོད་པ་ཞིག་
ཡིན་ལ། ཐུན་བཞི་ཆགས་མེད་དུ་བཅད། དེའི་ཐོག་བསྐྱེད་རྫོགས་ཉམས་ལེན་
ལ་གཞི་ནས་འདྲིས་དགོས་པ་ཡིན་པས་འོ་རྒྱལ་ཡོད་ཀྱང་འདིའི་དོན་ལ་དཀའ་སྤྱད་
མཛོད་དང་མཛད་རིན་ཡོད་པ་ཞིག་ཡིན་ནོ། །མི་ཚེའི་ནང་གི་ལོ་རེའི་ཞག་པོ་སུམ་
བརྒྱ་དྲུག་ཅུའི་བྱ་བའི་བསྡོམས་བརྩིས་ཤིག་བརྒྱབ་ན་འདི་བརྩི་རིན་ཡོད་པའི་ཉི་མ་ཉི་
ཤུ་རྩ་གཅིག བརྗེད་རྒྱུ་མེད་པའི་ཉི་མ་ཉི་ཤུ་རྩ་གཅིག རང་གཞན་དོན་གཉིས་
འགྲུབ་པའི་ཉི་མ་ཉི་ཤུ་རྩ་གཅིག གྲོ་གྱོང་ཚུགས་ལྷག་མ་ཤོར་བའི་ཉི་མ་ཉི་ཤུ་རྩ་
གཅིག་ཡིན། ཞི་ཁྲོ་འདོན་ཆོག་ཁ་ཐོག་འཁོར་ལོ་ཡིན་རུང་དེའི་ཚིག་ཙམ་གྱི་ནང་



མཚམས་གཅོད་པ། །
དོན་བརྡ་མ་ཁྲོལ་ན་སེར་གཟུགས་དོན་བྱེད་ནུས་སྟོང་དུ་མི་འགྱུར་བའི་ངེས་པ་མེད་ལ།
དེ་ལྟར་ཡིན་ཕྱིར་རང་རེ་རྣམས་ཀྱི་འཆད་ཉན་བྱེད་བཞིན་པའི་ཟབ་ཆོས་ཞི་ཁྲོ་འདིའི་
འགྲོ་དོན་གྱི་ཐད་ནས་གསུང་སྐབས་འགྲོ་དོན་ནམ་མཁའི་གར་ཁྱབ་ལ་ཁྱབ་པ་ཞིག་
ཡིན་ཚུལ་ལོ་རྒྱས་མང་པོ་གསུངས་ཡོད་ཅིང་། ངེས་པ་དོན་དུ་དེ་ལྟར་ཡིན་ཤག་
ཤག་ཡིན་ནོ། །འུ་ཚོས་རིག་གང་གོ་གང་གི་བོད་ཡུལ་གྱི་ས་ཆ་སྟོད་སྨད་བར་
གསུམ་གྱིས་མ་ཚད་པར་སངས་རྒྱས་ཀྱི་བསྟན་པས་གར་ཁྱབ་ལ་ཁྱབ་འདུག་བསམ་
རྒྱུའི་ཚོད་ཙམ་དུ་སླེབས་ཡོད་ཅིང་། གྲྭ་ཆུང་བྱིས་པ་ལོ་བརྒྱད་ཡན་ཆད་ཀ་ཁ་ཚག་
དེད་ཚར་བའི་དེ་མ་ཐག་ཏུ་ང་ཉིད་ལྷ་ཡི་ང་རྒྱལ་ལ་འཐམས་ནས་ཞི་ཁྲོའི་འདོན་ཆའི་
འདོན་ཆོག་སྦྱངས། དེའི་འདོན་རྗེས་ཟིན་ཙམ་ནས་དཀོར་ཟས་ཟ་བའི་མགོ་
བཙུགས་ཁུལ་བྱེད་པ་ཡིན་ཞིང་། དེ་གཅིག་བྱས་ན་ཡག་པ་ཞིག་མིན་རྒྱུ་མི་འདུག་
སྟེ། གསང་སྔགས་ཀྱི་ཆོས་དར་ནས་མོས་པ་ཅན་གྱི་གང་ཟག་མང་ནས་ཀློག་
འདོན་ཙམ་ཞིག་ཤེས་ན་ཡང་དེ་མཆོད་གནས་སུ་བཀུར་བ་དེ་ཡག་པ་ཞིག་ཡིན་རྒྱུ་རེད།
འོན་ཀྱང་གཅིག་བྱས་ན་དངོས་དང་གཟུགས་བརྙན། ་ ལྟར་སྣང་དང་ཡང་དག་གི་
དབྱེ་བ་ཞིག་ཕྱེ་རྒྱུ་མེད་ན་བར་ཞིག་གསང་སྔགས་བོན་དུ་གྱེར་རྒྱུ་དང༌། གསང་
སྔགས་ཀྱི་དཀྱིལ་འཁོར་ར་ཚང་དུ་བཞེངས་པ་རྣམས་ཀྱི་ལུང་བསྟན་ཐོག་ཏུ་ཁེལ་ན་
རྟགས་ཙམ་འཛིན་པའི་ས་ཚོད་དེ་ལྟར་བྱས་ནས་ཐོན་པ་མ་ཡིན་ནམ་སྙམ་པའི་འཇིགས་
སྐྲག་ཅན་གྱི་ཚོར་བ་སྐྱེད་བྱེད་ཀྱང་ཡིན་ནོ། །གསང་སྔགས་ལུང་གི་སྒོ་བཞིའི་ནང་
གི་དོན་རྣམས་གསལ་འདེབས་བརྗོད་པ་ཚིག་གི་སྒོ་ཞེས་གསུངས་པས་བརྗོད་པ་ཚིག་
གི་སྒོ་འདོན་རྒྱུ་དེ་དགོས་དགོས་ཀྱང་འདོན་དགོས་རྒྱུའི་དོན་རྣམས་དོན་རྣམས་གསལ་
འདེབས་ཀྱི་ཆེད་དུ་འདོན་པ་ཡིན་པས་མ་མཐའ་ཡང་ཚིག་རྗེས་དོན་དྲན་ཞིག་མེད་ན་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གྲག་ཆའི་སྒྲ་དང་། བྱ་ནེ་ཙོའི་ཁ་ཡི་འདོན་པ། སྒྲ་འཁོར་ནང་ནས་མངགས་པ་
དང་ཁྱད་པར་མེད་དོ། །ད་རུང་ཉོན་མོངས་དང་འདྲེས་པའི་ཆགས་སྡང་གི་ཀུན་
སློང་མེད་པ་ལ་དེ་ཚོས་དགའ་ཤས་ཆེ། དེས་ན་འདོན་པ་ཁ་ཡིས་འདོན་སྐབས་དེ་
དང་འབྲེལ་བའི་བསྐྱེད་རྫོགས་དང་དམིགས་པ་གཙོ་ཆེ་ལ། བསྙེན་ཚད་བཟླས་
གྲངས་འཁྱོལ་བ་ཞིག་སྔོན་དུ་འགྲོ་བ་ནི་དེ་བས་ཀྱང་གལ་ཆེའོ། །གལ་ལོས་ཆེ་སྟེ་
གཞན་དོན་ཕྲིན་ལས་ཀྱིས་འགྲོ་དོན་སྐྱོང་བ་ལ་རང་དོན་དངོས་གྲུབ་ཀྱི་བྱིན་རླབས་ཐོབ་
པ་ཞིག་ཡིན་དགོས་མ་གཏོགས་རང་མགོ་མི་ཐོན་རོ་མགོར་ཅ་ཅོ་སྒྲོག་གསུངས་པ་ནང་
བཞིན་འགྱུར་ཉེན་ཆེ་ཞིང་། རྗེ་བཙུན་མི་ལ་རས་པས། མི་ཤི་བའི་རོ་ཡི་མགོ་བོ་
ལ། །ནོར་འདོད་པའི་བན་བོན་གླུ་དབྱངས་ལེན། །གསུངས་པ་ལྟར་དུ་གཤིན་
པོ་འཆག་རིལ་ལེར་སོང་བའི་རོ་མགོ་ཞིག་ནས་དབང་མེད་བར་དོའི་སེམས་ཅན་
འཇིགས་པའི་སྒྲ་བཞི། ཡ་ང་བའི་གཡང་ས་གསུམ་ལ་སོགས་པ་ལ་སྡུག་བསྔལ་
བཞིན་ཡོད་པ་དེ་ལ་སྙིང་རྗེ་སྐད་ཅིག་མ་ཙམ་ཞིག་མེད་པའི་ཐོག་ཏུ། ད་རུང་རྒྱུ་
ཞིག་ཟ་འདོད་ལེན་འདོད་བླ་མས་རྟ་སྒོམ། གྲྭ་བས་མཛོ་སྒོམ་པའི་དཔེ་ལྟར་གྱུར་
སོང་ན་གནས་སྐབས་ལྟར་སྣང་ལ་གཞན་མགོ་ཤི་བོ་ཤུལ་མི་དང་བཅས་པའི་མགོ་
གཡོགས་ཀྱང་མཐར་ཐུག་དོན་གྱི་ཐོག་ནས་རང་མགོ་རང་གིས་གཡོགས་ཟིན་པའི་
བདག་གཞན་གཉིས་ཕུང་གྱུར་ཟིན་པ་ཡིན་ནོ། །དཀོར་ནག་པོའི་ལན་ཆགས་ཀྱི་བུ་
ལོན་མི་ཐེག་པ་ཞིག་རང་ཐོག་ཏུ་སྤུངས་ཟིན་པ་ཡིན་ལ། དཀོར་ནག་པོ་སྲོག་གི་སྤུ་
གྲི་ཡིན། །ཟོས་དྲགས་ན་ཐར་བའི་སྲོག་རྩ་གཅོད། །ཅེས་དང་། །ལྡན་
གྲོལ་གཉིས་མེད་དཀོར་ལ་རང་གར་སྤྱོད། །ཅེས་ངན་འགྲོ་གནས་ལ་མི་སྐྱེ་བར་
སྨོན་ལམ་འདེབས་ས་ཞིག་ཡིན་ཞིང་། རང་གིས་མི་ཚད་པར་དེ་ཁ་རེག་ཚད་གྲིབ་
100



མཚམས་གཅོད་པ།
ཟས་སུ་འགྱུར་བ་ཡིན་ནོ། །དེ་བས་ཇག་པ་རྟ་འདེད་ཀྱིས་དགའ་ཞེས་ངས་དུས་
རྒྱུན་དུ་བཤད་བཞིན་པ་ལྟར་ཡིན་ཞིང་། དེས་ན་སུ་གཅིག་འདོན་ས་མི་འགྲོ་འདུག་
རྒྱུ་དེ་ཨེ་རེད་ཟེར་ན་དེ་ཡང་མ་ཡིན་ལ། དད་པ་ཅན་གྱི་ཚོགས་གཅག་མི་ཉན།
དེ་མི་གཅག་པར་བྱ་བ་ལ་ཆེ་ཚོད་ཆུང་མིན་གྱིས་ཆོས་ཀྱི་གནད་དང་རྒྱུ་མཚན།
སྨིན་གྲོལ་གྱི་འགྲོས་དང་རིམ་པ་ཤེས་པའི་སྟེང་དུ་སྔོན་འགྲོས་རྒྱུད་སྦྱངས།
བསྙེན་སྒྲུབ་ལས་རུང་རེ་ཡོད་པའི་ཐོག་ནས་བསམ་པ་དག་པས་གསང་སྔགས་ཀྱི་
དཀྱིལ་འཁོར་ཞལ་ཕྱེ་སའི་ཚོགས་སྒྲུབ་ལ་ཞུགས་ན་ཕན་པ་མ་ཆེ་ན་རང་གཞན་གཉིས་
ཀ་ལ་གནོད་པ་ཆུང་བ་ཡིན་ནོ། །བདུན་ཚིགས་ཀྱི་ཆོ་ག་དེ་ཚོ་ལ་དམིགས་པ་
གསལ་འདེབས་བྱེད་རྒྱུ་གལ་ཆེ་ལ། གནས་འདྲེན་གྱི་སྐབས་ཡིན་ན་ཆོ་ག་སྒྲ་དག
དམིགས་པའི་དེ་ཉིད་གསལ། མ་ཡེངས་ནས་ཏིང་འཛིན་བརྟན་ན་ཕ་རོལ་པོ་བར་
དོའི་སེམས་ཅན་རྟེན་ལ་བསྟིམས་ཡོད་པ་དེ་ཉམས་དགའ། ཤེས་པ་གསལ།
བག་ཕེབས་ནས་དགའ་ཞིང་དད་པའི་ངང་ནས་མཚན་བྱང་ལྟ་བུ་ལ་རྟེན་བཅས་ནས་
འདུག་པ་ཡིན་ནོ། །དེ་ལས་ལྡོག་ན་ཤེས་པ་བག་མི་ཕེབས་པར་མ་ཟད་བར་དོའི་
སྙིགས་མའི་ལུས་རྟེན་རགས་པ་མེད་ཅིང་ཆོས་ཉིད་བར་དོའི་ཡེ་ཤེས་ཀྱི་སྣང་བ་མཐོང་
མ་ཐག་པ་ཡིན་པས་གཞན་སེམས་ཤེས་པའི་མངོན་ཤེས་ཕྲན་བུ་ཡོད་པ་ཡིན་ཞིང་།
མཆོད་གནས་ཀྱི་རྒྱུད་མ་དག་སྡོམ་དམ་ཚིག་མ་གཙང་ན་ལོག་ལྟ་ཤར་ནས་ངན་སོང་
ལ་འགྲོ་བའི་རྒྱུ་བྱེད་པའི་ཉེན་ཁ་ཡོད་དོ། །བླ་མ་ཐུགས་རྗེ་ཅན་ཞིག་གིས་གཙོ་བོར་
བྱས་པའི་དགེ་འདུན་པས་སློབ་མ་དད་ལྡན་དམ་ཚིག་གཙང་མ་ཞིག་གི་དོན་དུ་ཆོ་ག་
དག ཏིང་འཛིན་གསལ་ན་བར་དོ་ན་གནས་པའི་སེམས་ཅན་དེ་ཆུ་ནང་གི་གྲུ་དང་
འདྲ་བར་ཡར་མར་གང་ཡིན་ན་བསྒྱུར་སླ། བག་ཆགས་བསྒོ་སླ་བ་ཡིན་པས་ཆོས་
101



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཀྱི་བྱིན་རླབས་དང་གང་ཟག་རྟོགས་པ་མཆོག་ལྡན་གྱི་དམིགས་པས་འཚང་རྒྱ་བ་བྱེད་
ཐུབ་བོ། །དེ་མིན་ཀྱང་མཐོ་རིས་རིམ་བརྒྱུད་ཀྱིས་ཐར་བའི་ལམ་སྣ་སྐྱེ་ནུས་ལ།
དེ་ལྟར་ཡིན་ཕྱིར་ཞི་ཁྲོ་འདོན་ཤེས་པས་མི་ཚད་དོན་གོ དོན་གོ་ཙམ་གྱིས་མི་ཚད་
པར་བསྐྱེད་རྫོགས་ཀྱི་རིམ་པ་ལ་བསླབས་ནས་བསྙེན་སྒྲུབ་ཚད་ལྡན་རེ་མཛད་ན་རང་
གཞན་ཐམས་ཅད་ལ་ཕན་ཐོགས་དེ་ལྟར་ཆེ་བ་ཡིན་ནོ། །དེ་ཡིས་དགེ་འདུན་པའི་
ཆས་ཆ་ལུགས་འཆང་བ་དེ་དོན་དང་ལྡན། གྲྭ་ས་ཆེན་པོའི་བསྟན་པའི་རྐང་ཚུགས།
སྙིགས་མའི་དུས་སུ་བསྟན་འགྲོའི་དོན་ཆེན་རང་ཐོག་ཏུ་བབས་པ་དེ་འགྲུབ་པ་ཡིན་
ནོ། །དེས་ན་དང་པོ་རབ་ཏུ་བྱུང་། སྒྲིག་གྲྭ་སའི་ཀློག་འདོན་ཆ་ཚང་སྦྱངས།
དེའི་ཐོག་ཏུ་ཐོས་པ་སློབ་གཉེར་རེ་མཛད་ན་སྨོས་མ་དགོས་པར་བཟང་གི་ཐོག་ཏུ་རྒྱན་
ཡིན་ཞིང་། དེ་མིན་ཀྱང་མཐོང་བརྒྱུད་ཀྱི་ཕྱག་ལེན་ཆ་ཚང་རེ་ཤེས་ཚར་རྗེས་སྔོན་
འགྲོ་འབུམ་ལྔའི་བསགས་སྦྱངས་རེ་བྱས། ཞི་ཁྲོ་དབང་ཆེན་མཆོག་དབང་རྒྱས་པ་
ནས་བཟུང་སྟེ་བ། རྫོགས་པ་ཆེན་པོའི་དངོས་གཞིའི་ཁྲིད་ཁ་ཁྲིད་སྦྱོང་དང་བཅས་
པ་རེ་སོང༌། བསྐྱེད་རྫོགས་ཀྱི་གོ་དོན་རེ་ངེས། ཞི་ཁྲོའི་གཞི་བསྙེན་ལས་རུང་རེ་
བསགས་ཚར་དུས་དེ་ནས་སྔ་བས་གྲོང་ཆོག་ལ་ཕེབས་ན་ཅི་འདྲའི་བསྟན་པའི་མི་ལྟོས།
ཉམས་ཐག་གི་མཆོད་གནས། ཤི་བོའི་ཡར་འདྲེན་ལ་ཇི་ལྟར་མི་བཟང་། དེ་
འདྲའི་དགེ་ཚུལ་སློང་དགེ་འདུན་བཅུ་ཐམ་པས་ཞི་ཁྲོའི་གནས་བརྒྱ་ཞིག་བསྐུར་ན་ཆབ་
བེ་ཆོབ་བེ་བརྒྱ་བས་མི་ཚད་སྟོང་ཞིག་འདོན་པ་བས་དེས་རྣམ་པར་དག་པ་ཡིན་
ནོ། །དེ་མི་ཤེས་ནས་སྡོམ་དམ་ཚིག་བསྲུང་མི་དགོས་དང་བསྲུང་རྒྱུ་གང་ཡིན་མིང་
ཙམ་ཞིག་མ་ཤེས་ནས་བསྐྱེད་རྫོགས་ཕར་ཞོག་མ་ཎི་ཕྲེང་སྐོར་གཅིག་ཙམ་ལ་སྦྱོར་
དངོས་རྗེས་གསུམ་དམ་པ་གསུམ་ཚང་བ་ཞིག་འདོན་མ་མྱོང་བའི་མི་རྒོད་གོས་དམར་
102



མཚམས་གཅོད་པ།
ཅན་འགའ་རེས་ཤི་བོ་ལ་སྙིང་རྗེ་མ་དགོས་དང་དེ་ཚང་ལ་ངོ་ཙམ་ལ་མི་འཛེམ་པར་རྩེད་
མོ་ཧ་རྒོད་ཇ་མཚམས་བསྙེན་མཚམས་ལ་དམག་དང་ཚོང་གི་གཏམ་ལ་སོགས་པ་
ཆགས་སྡང་འཕེལ་བྱེད་ཀྱི་ངག་གི་མི་དགེ་བཞི་བོ་ཚང་བའི་ཐོག་ཏུ་ལུས་དང་ཡིད་ཀྱི་
མི་དགེ་བ་དང་བཅས་པ་མི་དགེ་བ་ཐམས་ཅད་ཀྱི་སྣ་འདྲེན་བྱེད་རེ་བྱས་ནས་བུད་འགྲོ་
མཁན་ཡང་སྙིགས་མའི་དུས་ཡིན་པས་མེད་མི་སྲིད་པ་མ་ཡིན་ནོ། །དེའི་ཕྱིར་ན་
རྣམ་པ་ཚང་མ་ནི་སྔར་གྱི་ཐུགས་བསྐྱེད་དང་སྨོན་ལམ་གྱི་དབང་གིས་གདན་ས་ཆོས་
འཁོར་ཆེན་པོའི་མ་འོངས་པའི་བསྟན་རྒྱུན་འཛིན་མཁན་ཤ་སྟག་ཡིན་པས་སྤྱིར་ན་གང་
ཟག་རང་རྒྱུད་ལ་བཞུགས་པའི་བསྟན་པ་དེ་རང་བློ་རང་ལ་མི་ཁྲེལ་བ་ཞིག་གིས་བསྲུང་
རྒྱུ་དང་། ཁྱད་པར་དུ་བསྐྱེད་རྫོགས་ཀྱི་གནད་དེ་ཚོ་ཐུགས་ཉམས་ལ་བཀོལ་ནས་
རང་གཞན་སྨིན་ཅིང་གྲོལ་བའི་ཐབས་དང་ལམ་ཟབ་མོ་ལ་ཉམས་ལེན་མཛད་ན་བསྟན་
འགྲོའི་དོན་ཆེན་ཞེས་པ་ཞིག་ཁ་ཁ་ནས་འགྲུབ་མི་དགོས་ལ། གྲུབ་པའི་རྟགས་
ཀྱང་དེ་ཡིན་ནོ། །མངོན་ཤེས་མི་རིག་རྒྱུ་དག་དག་བཤད་ན་ཐིག་བཞིན་ཨེ་ཡོད་མི་
ཤེས་ལ། ཞབས་རྗེས་བཞག་ཡོད་ཟེར་ཡང་ངོ་མས་མིག་གིས་རིག་ས་ཞིག་ལ་
འདམ་འབག་གི་ནང་ལ་རྫིས་པ་དང་འདྲ་བར་བཞག་ན་མ་གཏོགས་འགའ་རེ་རྡོ་ཟད་པོ་
ཞིག་ཨེ་རེད་དྲན་རྒྱུ་ཡོད་ཅིང་། དེ་ཚོ་རེ་ཞིག་བརྟག་པར་བྱ་ཞེས་པའི་གྲལ་དུ་
འཇོག་དགོས་ཐུག་པ་ཡིན་ནོ། །ལར་མ་གཞིར་གནམ་ལ་འཕུར་སོང་ན་ཡང་དོན་
ངོ་མས་བཤད་ན་དེ་ལ་ཆེ་རྒྱུ་ཅི་ཡང་མེད་ལ། མཁའ་བསྐྱོད། རལ་གྲི།
རིལ་བུ། མིག་སྨན། རྐང་མགྱོགས་སོགས་ཐུན་མོང་གི་གྲུབ་པ་ཡིན་ཞིང༌།
མུ་སྟེགས་ཉི་མ་སྲེག་གིས་མིག་གིས་གཅིག་བལྟས་པས་དཔལ་ནཱ་ལེནྡྲའི་མངོན་པའི་
བཀའ་ཚང་མ་བསྲེགས་པར་བྱས་པ་ཡིན་ནོ། །དེ་བས་རིག་རྒྱུ་ཡོད་ཤག་ཤག་ཕན་
103



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
ཐོགས་ཆེ་ཤག་ཤག་དམ་པའི་ཚུལ་དགུའི་ཡོན་ཏན་དང་ལྡན་པས་ལུང་རྟོགས་ཀྱི་
བསྟན་པ་བཤད་སྒྲུབ་ཀྱིས་བཟུང་ནས་འབྲེལ་ཚད་དོན་ལྡན་ཞིག་མཛོད་དང་གྲུབ་
རྟགས་དེ་རེད་ཡོན་ཏན་དེ་རེད་ངོ་མཚར་ཅན་གྱི་རྣམ་ཐར་དེ་ཡིན་ལ། དེ་ཡང་རྩོད་
པ་ཅན་མ་ཡིན་པར་ཚད་མ་གསུམ་གྱིས་གྲུབ་པ། ལུང་རིགས་གཉིས་ཀ་དང་
མཐུན་པ་ཡིན་ནོ། །འུ་ཚོ་བསྟན་པས་གནང་བའི་ན་བཟའ་གོན་མཁན་རྣམས་ཀྱིས་
རབ་ན་བསྟན་པའི་ཞབས་ཕྱི། མིན་ཀྱང་བསྟན་ཞབས་ལ་ཐག་པ་མི་གདགས་རྒྱུ་དེ་
དུས་འདི་ལ་མིག་ལྟོས་ཡག་པ། སྒྲུབ་འོས་པའི་བྱ་བ། ཐོག་ཏུ་བབས་པ་ཞིག་
རེད་སྙམ་མོ།། །།
རྒྱུ་
ང
|
བན་
104



ཉིན་གཉིས་པའི་སྔོན་དུ་འགྲོ་བའི་ཆོས།
ཉིན་གཉིས་པའི་ཆོས་ཁྲིད།
༼ཁ༽ གཉིས་པ་དངོས་གཞིའི་ལེའུ།
༡ སྔོན་དུ་འགྲོ་བའི་ཆོས།
ཡང་ཐོག་མར་མེད་དུ་མི་རུང་བ་ནམ་མཁའི་མཐའ་དང་མཉམ་པའི་མགོན་མེད་སྐྱབས་
བྲལ་ལོང་བ་ཐང་དཀྱིལ་དུ་ལུས་པ་ལྟ་བུའི་སེམས་ཅན་འདི་དག་ཐམས་ཅད་སྙིང་རེ་རྗེ་
དགོངས་པའི་ཐུགས་བསྐྱེད་དེ། དེའི་ཐོག་ཏུ་འདི་ཐམས་ཅད་འཁོར་བ་དང་ངན་
སོང་གི་སྡུག་བསྔལ་ཕྲ་རགས་གཏན་བྲལ་གྱུར་ནས་རྣམ་པ་ཐམས་ཅད་མཁྱེན་པའི་ཡེ་
ཤེས་བརྙེས་ཏེ་བླ་མེད་རྫོགས་པའི་བྱང་ཆུབ་ཀྱི་གོ་འཕང་ལ་འགོད་པར་
བགྱིའོ། །དེའི་ཆེད་དུ་བདག་གིས་ད་རེས་དམ་པའི་ཆོས་ཟབ་མོ་ཉན་ནས་དེའི་ཐོས་
དོན་བསམ། བསམ་དོན་སྒོམ་པས་ཉམས་སུ་བླངས་ནས་ཡུན་རིང་མི་འགོར་བར་
ཚེ་ལུས་འདིའི་ཐོག་ཏུ་སྟོབས་བཅུའི་སྟོབས་མངའ། དབང་བཅུའི་དབང་དང་ལྡན་
པའི་གོ་འཕང་དམ་པ་རྨད་དུ་བྱུང་བ་སྐུ་བཞི་ཡེ་ཤེས་ལྔ་ཡི་བདག་ཉིད་ཁྱབ་བདག་
དཔལ་གདོད་མའི་མགོན་པོའི་གོ་འཕང་མངོན་དུ་བྱ་བསམ་པའི་དོན་གཉིས་ལྡན་པའི་
སེམས་བསྐྱེད་རང་འདོད་ཡིད་བྱེད་ཀྱི་བློ་དང་བྲལ་བ་ཞིག་བྱེད་དགོས་སོ། །དེ་
ལྟར་བྱེད་པ་ལ་ཡང་བསམ་བཟང་སྨོན་པའི་རྗེས་འགྲོ་ཙམ་ཞིག་མ་ཡིན་པར་གཞན་
དོན་དངོས་ལ་ད་ལྟ་ནས་འཇུག་པའི་དོན་དུ་རང་དོན་གྱི་སྟོབས་རྫོགས་པར་བྱེད་པ་ལ་
ཐབས་གཞན་ལས་ཁྱད་པར་དུ་འཕགས་པ་ཐབས་ཤེས་ཟུང་འབྲེལ་གྱི་མྱུར་ལམ་ཟབ་
105



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
གསང་མྱུར་ལམ་གྱི་གདམས་པ་གསང་ཆེན་ཐེག་རྩེའི་ལམ་གྱི་ཆོས་འཆད་ཉན་བགྱི་
བའི་སྐབས་ཡིན་པས་སེམས་བསྐྱེད་སྔོན་དུ་འགྲོ་བ་ཙམ་གྱིས་མི་ཆོག་པར་དངོས་གཞི་
དམིགས་པ་མེད་པ་འཁོར་འདས་མཉམ་ཉིད་ཆེན་པོ་ཆོས་ཉིད་གཅིག་གི་རོལ་བ་སྣང་
སྲིད་རྣམ་པར་དག་པའི་བཞུགས་ཚུལ་ངོ་མ་ཉིད་ནི་གནས་ལུགས་སྤྲོས་བྲལ་དག་
མཉམ་ཆེན་པོའི་ལྟ་བའི་ངང་དང་མ་བྲལ་བ་ཞིག་གི་ཐོག་གི་རིག་གདངས་སོ་སོར་རྟོག་
པའི་ཡེ་ཤེས་ཀྱི་རང་རྩལ་རྣམ་དཔྱོད་ཀྱི་ཤེས་རབ་ཏུ་འབར་བ་ཉིད་ཆོས་རབ་རྣམ་པར་
འབྱེད་པའི་ཤེས་རབ་ཀྱི་སྣང་བ་དང་མི་འབྲལ་བར་གསན་བཞེས་གནང་དགོས་སོ།
དེ་དགོས་ན་གང་འཆད་པ་པོ་ཡང་རྒྱུད་རྣམས་ཀུན་གྱི་སྟོན་པ་རིགས་ལྔའི་སྤྱི་དཔལ་
ཆོས་སྐུ་དྲུག་པ་རྡོ་རྗེ་འཆང་ཆེན་ནམ་ཡང་མིན་ན་ཀུན་ཏུ་བཟང་པོ་རྣམ་པ་རྒྱལ་ཀུན་
མཁྱེན་རབ་ཡེ་ཤེས་ཀྱི་ཕུང་པོ་འཇམ་པའི་དབྱངས་དང་གཉིས་སུ་མེད་པ་དེ་ཉིད་ཀྱི་
ལྗགས་རྨོངས་མུན་འཇོམས་པར་བྱེད་པའི་ཤེས་རབ་ཀྱི་སྣང་བའི་འོད་ཟེར་ལས་ཨཱ་ལི་
ཀཱ་ལིའི་སྒྲ་གདངས་སྔགས་སུ་འཕོས་པའི་ཟེར་ཕྲེང་འཕྲོས་ནས། ཉན་པ་པོ་རང་
ཉིད་གསང་འཛིན་རྡོ་རྗེའི་ཆོས་སམ་ཡང་མིན་ན་འཕགས་མ་སྒྲོལ་མའི་རྣམ་པ་ཅན་གྱི་
སྙིང་ཁ་ལ་ཆོས་ཀྱི་འོད་ཟེར་ཕོག་པས་མི་ཤེས་རྨོངས་པའི་མུན་པ་ཐམས་ཅད་རྒྱང་རིང་
དུ་བསལ་ནས་མི་ཟད་པའི་གཟུངས་དང་སྤོབས་པའི་གཏེར་ཁ་ཕྱེ་བ་དང་ཆབས་ཅིག་
ཤེས་རབ་ཡེ་ཤེས་ཀྱི་སྣང་བ་རྒྱ་ཆེན་པོ་ཐོབ། བྱང་ཆུབ་ཀྱི་སེམས་གཉིས་འབྱོངས།
ཉོན་ཤེས་ཀྱི་སྒྲིབ་པ་དག བསོད་ནམས་དང་ཡེ་ཤེས་ཀྱི་ཚོགས་གཉིས་འབད་མེད་
བདེ་བླག་ཏུ་རྫོགས་བཞིན་ཡོད་པའི་འདུན་པ་ཁྱད་པར་ཅན་དང་ལྡན་པས་གསན་
དགོས་སོ། །བྱ་བ་གང་ཡིན་ན་དང་པོ་བསྙབ་སའི་མགོ་ཞིག་ནས་ཅུང་ཟད་མ་འདྲ་
བའི་ཁྱད་ཆོས་དང་། སྤོབས་པ་འདོན་ཐུབ་ན་དེའི་རྒྱུན་ཡང་དེ་དང་འདྲ་བར་ཁྱད་
106



ཉིན་གཉིས་པའི་སྔོན་དུ་འགྲོ་བའི་ཆོས།
པར་འཕགས་པའི་ཁྱད་ཆོས་ཅན་ཞིག་འགྲུབ་པ་ཡིན་ལ། དང་པོ་ཞིག་ནས་ཉོབ་
འདྲ་ཞིག་བསླངས་ནས་རྟ་ངན་སྤོ་ཐོའི་ནང་དུ་སོང་བ་དང་འདྲ་བར་སྣ་བཙུགས་ཁུར་ལ་
ཁད་བྱས་ནས་དམའ་ལྟས་ཤིག་མ་གཏོགས་མ་བྱས་ན་མཐོ་ས་ཞིག་ལ་སྙོག་དོན་མེད་
དོ། །ཁྱད་པར་དུ་བསམ་པའི་བྱེ་བྲག་དེ་ཚོ་སེམས་ཀྱི་འདུ་ཤེས་འཛིན་ལུགས་ཤིག་
ཡིན་པས་གསང་སྔགས་དག་སྣང་གི་ལམ་ཡིན་ལ། སེམས་ཉིད་ཡིད་བཞིན་རིན་
ཆེན་གྱི་གཏེར་ཞེས་གསུངས་པས་བསམ་པ་རྒྱ་ཆེན་པོ་ཞིག་ལ་ཐོག་མ་ཉིད་ནས་གཏོད་
དང་དེ་ལ་འཁོབ་དགོས་དོན་མེད་དོ། །གང་ཞིག་གསན་པར་བྱ་བའི་ཆོས་དེ་ལ་
ཡང་ཐེག་པའི་རྣམ་བཞག་དང་། མདོ་སྔགས་ཀྱི་ཁྱད་པར་མང་པོ་ཞིག་ཡོད་ན་ད་
རེས་ཀྱི་སྐབས་འདིར་ཐེག་དམན་གྱི་ལམ་ལས་ཁྱད་པར་དུ་མས་འཕགས་པའི་ཐེག་
ཆེན་གྱི་ཆོས། དེ་ལ་ཡང་རྒྱུ་ལམ་བྱེད་མདོ་ཕར་ཕྱིན་ཐེག་པ་དང༌། འབྲས་བུ་
ལམ་བྱེད་གསང་སྔགས་རྡོ་རྗེ་ཐེག་པ་གཉིས་ཡོད་པའི་ནང་གི་ཁྱད་ཆོས་ཁྱད་པར་ཅན་
མང་པོས་འཕགས་པའི་གསང་སྔགས་ཀྱི་ཆོས་སོ། །དེ་ལ་སྔགས་རྒྱུད་སྡེ་བཞིའམ་
དྲུག་གི་རྣམ་བཞག་ཡོད་པའི་ནང་གི་ཐུན་མོང་ལྟར་དུ་བཤད་ན་རྣལ་འབྱོར་བླ་ན་མེད་
པའམ་ཐུན་མིན་ལྟར་དུ་བཤད་ན་ནང་རྒྱུད་ཡོ་ག་རྣམ་གསུམ་གྱི་རྒྱུད་ལུང་མན་ངག་གི་
དོན་བསྐྱེད་རྫོགས་དང་འབྲེལ་ནས་འཆད་པའི་སྐབས་ཡིན་ཞིང་། གསང་ཆེན་སྔ་
འགྱུར་བའི་བསྟན་པ་ཆ་ཚང་བ་རང་རྐང་མ་ཉམས་པ་ཞིག་འཛིན་བསམ་ན་བཀའ་
གཏེར་ཟུང་འཇུག་གི་ཆོས་ལ་ཉམས་ལེན་བྱས་ནས་རྒྱུད་སྡེ་དང་སྒྲུབ་སྡེའི་ཕྱག་བཞེས་
ལ་ལྷད་མ་ཞུགས་པ་ཞིག་ཁ་རྩང་སྔོན་ནས་ཞུས་པ་བཞིན་རྒྱུད་ཀྱི་ཆིངས་ལྔ་ཡིས་
བཅིངས། ལུང་གི་སྡེབ་ལྔ་དང་སྦྱར། སྒྲུབ་ཐབས་ཀྱི་སྦྱོར་བ་ལྔ་ཆ་ཚང་བ་ཞིག་
གི་སྒོ་ནས་དེ་ལྟར་གཏན་ལ་ཕབ་སྐབས་བཀའ་མ་མདོ་སྒྱུ་སེམས་གསུམ་ལ་སྔར་
107



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
འགྱུར་བཀའ་བབ་ཀྱི་ཆུ་བོ་བཞི་ཞེས་སྨིན་བྱེད་དབང་གི་ཆུ་བོ་སྐུར་ཐབས་ངོ་སྤྲོད་དང་
བཅས་པ། གྲོལ་བྱེད་གདམས་པའི་ཆུ་བོ་དམར་ཁྲིད་གནད་བྱང་དང་བཅས་པ།
དཀྱུས་བཤད་གཞུང་གི་ཆུ་བོ་འགྲེལ་ཊིཀ་སྟོང་ཐུན་དང་བཅས་པ། ཕྱག་བཞེས་
ཕྲིན་སྒྲུབ་ཀྱི་ཆུ་བོ་བསྟན་སྲུང་དྲག་སྔགས་དང་བཅས་པ་ཡིས་བཀའ་མས་ཁོག་ཕུབ་
ནས་གཏེར་མ་མན་ངག་ཏུ་གཟུང་དགོས་སོ། །ཁྱད་པར་དུ་ཟབ་མོ་གཏེར་ཕྱོགས་
ལ་བསམ་བློ་བཏང་ན། སྤྱིར་ན་སངས་རྒྱས་ཀྱི་ཞིང་ཁམས་གྲངས་མེད་པ་ན་མདོ་
སྟོན་པའི་སྟོན་པ་རེ་དང་། སྔགས་འགྲོལ་བའི་སློབ་དཔོན་སྤྲུལ་བ་ཡང་སྤྲུལ་དང་
བཅས་པ་རེ་འབྱུང་རྒྱུ་དེ་སྟོན་པ་སངས་རྒྱས་རང་ཉིད་ཀྱི་མདོ་སྡེ་མྱང་འདས་དང༌།
དབུས་འགྱུར་འཆང་ལུང་བསྟན་པའི་མདོ། བླ་མེད་དོན་རྫོགས་འདུས་པའི་རྒྱུད་ལ་
སོགས་པ་མང་པོ་ཞིག་ནས་སྟོན་པ་སངས་རྒྱས་ཉིད་ཀྱིས་ལུང་བསྟན་ལ། ཁྱད་
པར་དུ་སྟོན་པ་མྱ་ངན་ལས་འདའ་ཁར་ཁོང་ང་ལས་ལྷག་པའི་སྐྱེས་བུ་
ཞིག །མདངས་ལྡན་དྲི་མེད་ཀྱི་མཚོ་གླིང་ནས་འབྱུང་གསུངས་པ་ལྟར་དུ་ཨོ་རྒྱན་
དྷ་ན་ཀོ་ཤ་ཡི་སིནྡྷ་རྒྱ་མཚོ་རོལ་བའི་ཀླུ་རྒྱལ་འཇོག་པོའི་ཕོ་བྲང་གི་ཡང་སྟེང་ནས་
པདྨའི་སྡོང་པོའི་ཟེའུ་འབྲུའི་རྩེ་ནས་སངས་རྒྱས་མྱ་ངན་ལས་འདས་ནས་ལོ་བརྒྱད་ཀྱི་
མཚམས་ནས་ཨོ་རྒྱན་སངས་རྒྱས་གཉིས་པ་སྐུ་རྫུས་ཏེ་འཁྲུངས་ཤིང་། སྐུ་གཅིག་
མཚན་གྱི་རྣམ་གྲངས་བརྒྱད་དུ་བྱུང་བའི་གསང་སྔགས་ཀྱི་སློབ་དཔོན་ཆེན་པོ་པདྨ་
འབྱུང་གནས་ཞེས་ཞིང་ཁམས་བྱེ་བ་ཕྲག་བརྒྱར་སྣང་བ་དེ་ལྟ་བུ་ཞིག་ཡིན་ནོ། །གུ་
རུ་རིན་པོ་ཆེ་ཁོང་ཉིད་ཀྱིས་ཀྱང་རང་བྱུང་པདྨ་ཞེས་བྱར་གྲགས་པ་ང་། །སངས་
རྒྱས་སྣང་བ་མཐའ་ཡས་ཐུགས་ལས་རྡོལ། །ཐུགས་རྗེ་སྤྱན་རས་གཟིགས་དབང་
གསུང་ལས་སྤྲུལ། །མཁའ་འགྲོ་ཡོངས་ཀྱི་མིང་པོ་དཔའ་བོའི་རྒྱལ། །མཉམ་
108



ཉིན་གཉིས་པའི་སྔོན་དུ་འགྲོ་བའི་ཆོས། །
མེད་ཀུན་བཟང་རྡོ་རྗེ་འཆང་ཆེན་པོ། །སྤྲུལ་བའི་སྐུར་སྣང་ཐུགས་རྗེ་ཆེན་པོར་
ལྡན། །ཞེས་ཞལ་བཞེས་གནང་བ་ཡིན་ནོ། །དེ་ལྟ་བུ་སློབ་དཔོན་ཆེན་པོ་དེ་ཉིད་
ཀྱི་ཐུགས་ཟབ་གསང་དགོངས་པའི་ཀློང་ལས་རྒྱུད་སྡེ་སྤྱི་དང་༌། ཁྱད་པར་དུ་ནང་
རྒྱུད་ཡོ་ག་རྣམ་གསུམ་གྱི་སྤྱི་འདྲིལ་སྒྲུབ་ཐབས་མན་ངག་གི་རིམ་པ་ཟད་མི་ཤེས་པ་
ཞིག་མ་འོངས་གདུལ་བྱ་ཕྱི་རབས་པའི་དོན་དུ་དགོངས་ནས་ཟབ་མོ་གཏེར་དུ་སྦ་བར་
མཛད་པ་ཡིན་ལ། ང་ཡིས་བོད་ཁམས་གཏེར་གྱིས་བཀང་ནས་ཡོད། །དངོས་
གྲུབ་འདོད་ན་གཏེར་གནས་ཀུན་ནས་ལོངས། །ཞེས་གསུངས་པ་ལྟར་
རོ། །འདིའི་དགོས་པ་ནི་སྔར་ནས་དར་བའི་བཀའ་མ་ཐམས་ཅད་ཚོང་འདུས་ཀྱི་འོ་
མ་ཇི་བཞིན་དུ་བྱིན་རླབས་འཆལ་ཞིང་ནུབ་ལ་ཉེ་བའི་སྐབས་སུ་གཏེར་དུ་བཞུགས་པའི་
བཀའ་ཐམས་ཅད་ལ་སེལ་མ་ཞུགས་པའི་སྟབས་ཀྱིས་བསྒྲུབས་ན་འགྲུབ་ཐག་ཉེ་རྒྱུ་
དང༌། བྱིན་རླབས་དང་དངོས་གྲུབ་ཐོབ་སླ་བ། གྲུབ་པ་མྱུར་དུ་ཐོབ་པ་ཡིན་
པས་གཏེར་ཆོས་འདི་ལ་ཆེད་དུ་བཀའ་གཙིགས་སུ་གནང་བ་དེ་ལྟར་ཡིན་ནོ། །དེ་
ལྟ་བུའི་གཏེར་ཆོས་ཚད་མ་ཐམས་ཅད་ལ་སྔ་འགྱུར་བརྒྱུད་པ་དྲུག་ལྡན་ཏེ།
དགོངས་པ་བརྡ་དང་སྙན་བརྒྱུད་ཀྱི་བརྒྱུད་པ་གསུམ་གྱི་ཐོག་ཏུ་སྨོན་ལམ་དབང་བསྐུར་
གྱི་བརྒྱུད་པ། གཏད་རྒྱ་ལུང་བསྟན་གྱི་བརྒྱུད་པ། ཤོག་སེར་ཚིག་གི་བརྒྱུད་པ་
དང་གསུམ་ཚང་བ་ཡིན་ཞིང་། སྨོན་ལམ་དབང་བསྐུར་གྱི་བརྒྱུད་པ་ནི་གཏེར་ཁ་དེ་
ཉིད་འདོན་པ་པོའི་གང་ཟག་དེའི་ལག་ཏུ་འཕྲད་པར་ཤོག་ འཕྲད་ནས་འགྲོ་དོན་
དཔག་མེད་འབྱུང་བར་ཤོག་ཅེས་གཏད་རྒྱ་ལུང་བསྟན་མཛད་པ་ཡིན་ཞིང༌། སྨོན་
ལམ་གྱི་དབང་གིས་འདོན་པ་པོའི་གང་ཟག་གི་ལག་ཏུ་འཕྲོད་པར་ཤོག་ཅེས་སྨོན་ལམ་
གཏད་རྒྱ་མཛད་དར་བ་དེ་ཉིད་ཡིན་ནོ། །གཏད་རྒྱ་ལུང་བསྟན་གྱི་བརྒྱུད་པ་ནི་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གཏེར་སྟོན་དེ་དང་དེ་ལ་མཚོན་བྱ་དོན་གྱི་ཡེ་ཤེས་ཀྱིས་རྒྱས་བཏབ་ནས་དགོངས་པའི་
མཐིལ་གཏད། མ་འོངས་འབྱུང་འགྱུར་གྱི་དུས་རྟགས་འདོན་དུས་གཏེར་གནས་
དང་བཅས་པའི་ལུང་བསྟན་དབུགས་འབྱིན་གནང་བ་དེ་ཡིན་ལ། དེའི་སྟེང་དུ་ཤོག་
སེར་ཚིག་གི་བརྒྱུད་པ་ནི་མཚོན་བྱེད་བརྡ་ཡི་ཡི་གེ་དེ་ཚིག་བརྒྱུད་ལ་བཀོད་ནས་གཏེར་
གནས་ལ་སྦས་པ་དེ་གཏེར་གནས་སོ་སོ་ནས་ཚུར་བཞེས་པ་ལྟ་བུ་སྟེ། གཏེར་
གནས་ལ་མཚོན་ན་རྡོ་རྗེའི་བྲག་གི་གཏམས། ། གཡང་ཞག་འཁྱིལ་བའི་མཚོ།
མི་འགྱུར་རིན་ཆེན་གྱི་སྒོམ་ལ་སོགས་པའི་གཏེར་གནས་དང་གཏེར་སྣོད། གཏེར་
གྱི་གཉེར་བྱང་དང་བཅས་པ་གཏེར་བདག་སོ་སོ་ལ་གཏད་ནས་དེ་ཡང་མི་སྣང་བའི་རྒྱ་
རིམ་པ་མང་པོས་བསྟབས་ཡོད་དོ། དེ་ལྟ་བུའི་བརྒྱུད་པ་དྲུག་ལྡན་ནམ་དེའི་ཐོག་ཏུ་
བཀའ་བབ་ཆུ་བོ་བཞི་དང་འབྲེལ་བའི་ཐད་ཀྱི་ཉམས་ལེན་བྱིན་རླབས་ཀྱི་བརྒྱུད་པ།
སྙན་བརྒྱུད་དམར་ཁྲིད་ཀྱི་བརྒྱུད་པ། ཕྲིན་ལས་ཕྱག་བཞེས་ཀྱི་བརྒྱུད་པ་གསུམ་པོ་
བསྣན་ནས་སྔ་འགྱུར་བརྒྱུད་པ་དགུ་ལྡན་གྱི་བདག་ཉིད་གཏེར་རིགས་དེ་དག་སྨོན་ལམ་
གྱི་མཐུ་སྨིན། ལས་ཀྱི་འཕྲོ་སད་སྐབས་ཟབ་གཏེར་གྱི་སྒྲོམ་བུ་གང་དང་གང་ཡིན་
པ་དེ་ཉིད་གཏེར་སྟོན་སོ་སོའི་ཕྱག་ཏུ་ཐོན་ཡོང་བ་དེ་ལྟ་བུ་ཡིན་ནོ། །དེ་ལ་ནང་
གསེས་ཀྱི་གཏེར་ཆེན་དང་། གཏེར་ཕྲན་ཞེས་དཔེར་ན་བླ་རྫོགས་ཐུགས་གསུམ་པོ་
ཡོངས་རྫོགས་ཀྱི་གཏེར་ཆོས་ཅན་ཞིག་ཡིན་ན་གཏེར་ཆེན་དུ་བརྩི་ལ། དེ་མིན་ན་
གཏེར་ཕྲན་བརྩི་རྒྱུ་སོགས་དབྱེ་བ་མང་ཞིང་། ཡིན་ན་ཡང་གཏེར་ཆེན་དང་གཏེར་
ཕྲན་ལ་བྱིན་རླབས་ཀྱི་ཚན་ཁ་ལ་ཁྱད་པར་མེད་ཅེས་གསུངས་ཡོད་དོ། །མདོར་ན་
ཡོ་ག་རྣམ་པ་གསུམ་གྱི་རྒྱུད་སྡེ་ཐམས་ཅད་ཀྱི་རྒྱུད་ལུང་མན་ངག་བཀའ་བབ་དང་
བཅས་པའི་ངེས་པའི་གནད་ཟབ་མོ་ཚང་མ་ཟབ་གཏེར་གྱི་ཆོས་བཀའ་འདི་ལ་ཚང་
110



ཉིན་གཉིས་པའི་སྔོན་དུ་འགྲོ་བའི་ཆོས།
ཞིང་། གཏེར་ཁ་དེ་ལ་དབྱེ་ན་ཤར་གཏེར། ལྷོ་གཏེར། ནུབ་གཏེར།
བྱང་གཏེར། དབུས་གཏེར་དང་ལྔ། དེ་ལ་ཡང་ཕྱི་ནང་གསང་བ་ཡང་གསང་
ལ་སོགས་ཕྱེས་ན་གཏེར་གྱི་རྣམ་གྲངས་ཅོ་བརྒྱད་ལ་སོགས་པ་ཇི་སྙེད་ཅིག་ཇི་སྲིད་
སངས་རྒྱས་ཀྱི་བསྟན་པ་མ་རྫོགས་ཀྱི་བར་དུ་ཟབ་མོའི་གཏེར་གྱི་འགྲོ་དོན་མི་རྫོགས་པ་
དེ་ལྟར་ཡིན་ལ། སློབ་དཔོན་རིན་པོ་ཆེས། ཇི་སྲིད་སངས་རྒྱས་བསྟན་པ་མ་
རྫོགས་པར། །དེ་སྲིད་གཏེར་གྱིས་འགྲོ་བ་དཔག་མེད་འདྲེན། །དེ་ཕྱིར་གཏེར་
ལ་དད་དང་གུས་པར་གྱིས། །ཞེས་གསུངས་སོ། །དེ་ལྟ་བུའི་གཏེར་ཆོས་ཇི་
སྙེད་ཅིག་བཞུགས་པ་ལས་གཏེར་སྟོན་ཀརྨ་གླིང་པའི་ཟབ་གཏེར་ལས་བྱོན་པའི་གསང་
སྔགས་ནང་རྒྱུད་སྡེ་གསུམ་གྱི་སྙིང་པོའི་ཡང་ཞུན་ཟབ་ཆོས་ཞི་ཁྲོ་དགོངས་པ་རང་
གྲོལ་གྱི་བསྐྱེད་རྫོགས་གཙོ་བོར་བྱས་པའི་བསྙེན་སྒྲུབ་ཡན་ལག་བཞིའི་ཆོ་ག་ལས་
འགྲིག་ཀྱི་སྐོར་ལས་བྱང་ཚོར་བ་རང་གྲོལ་རྩར་ཕྲེང་དང་སྒོ་བསྟུན་ནས་ལས་བྱང་ཆུང་
བ་ཚོར་བ་རང་གྲོལ་སྙིང་པོ་འབྲུ་གནོན་ནས་དོན་འགྲེལ་ཚུལ་དུ་ཞུ་བཞིན་པའི་སྐབས་
ལས། ཁ་རྩང་ཉིན་དང་པོ་ལ་མཆོད་པ་བྱིན་རླབས་ཡན་ཆད་སྔོན་འགྲོའི་ཆོས་
ཐམས་ཅད་སོང་ནས་དེ་རིང་དངོས་གཞི་ལ་ཐུག་ན་སྤྱིར་བཏང་གི་ནང་སྒྲུབ་ཐབས་
གསལ་བར་བྱེད་པའི་མན་ངག་ལ་ཞི་ཁྲོའི་སྒྲུབ་ཐབས་ལ་སྒྲུབ་ལུགས་རྣམ་པ་ལྔ་ཡིས་
གསུངས་པ་ཞིག་ཡིན་ལ། ལྔ་བོ་གང་ཡིན་ཞེ་ན། དམ་པ་རིགས་བརྒྱར་སྒྲུབ་
པ་ཞིག་དང་། ཞི་བ་བཞི་བཅུ་རྩ་གཉིས་སུ་སྒྲུབ་པ་ཞིག་དང་། དེ་ཁོ་ན་ཉིད་
རིགས་ལྔར་སྒྲུབ་ཆོག་པ་ཞིག་དང་། གསང་ཆེན་རིགས་གཅིག་ཏུ་སྒྲུབ་པ་དང༌།
ཞི་བ་ཕྱག་རྒྱ་རྐྱང་བའི་སྒྲུབ་ཐབས་དང་དེ་ལྟར་ལྔ་ཡོད་པའི་ནང་གི་འདི་དང་པོ་ལྟར་དུ་
དམ་པ་རིགས་བརྒྱར་སྒྲུབ་པའི་སྒྲུབ་ལུགས་དེ་ཡིན་ནོ། །དེ་ལ་ཞིབ་ཏུ་ཕྱེས་ན་ལས་
111



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཆེན་ལྔ། ལས་ཆུང་ལྔ་ཡིས་བཅུ་ཡི་དབྱེ་བ་ཡོད་པ་ཞིག་ཡིན་ལ། གཟུང་བ་
དཀྱིལ་འཁོར་གྱི་ཆོ་ག རིམ་པ་དབང་གི་ཆོ་ག བྱིན་རླབས་རབ་གནས་ཀྱི་ཆོ་
ག་ལ་སོགས་པ་ལས་ཆེན་ལྔ། མཉེས་པ་མཆོད་པའི་ཆོ་ག མཆོད་འབྲིམ་
གཏོར་མའི་ཆོ་ག མཆོད་སྦྱིན་ཆུ་གཏོར་གྱི་ཆོ་ག་ལ་སོགས་པ་ལས་ཆུང་ལྔ་ཡིས་
ཆོས་ཚན་བཅུ་རུ་ཕྱེས་པ་ཡིན་ནོ།།
༢ དངོས་ཀྱི་དོན་བཤད་པ།
དེ་ཐམས་ཅད་ཀྱི་རྩ་བ་སྒྲུབ་ཁོག་གི་སྟོད་ལེའུ་ཡི་ལྷ་བསྐྱེད་སྤྱན་འདྲེན་བཞུགས་གསོལ་
ཅིང་༔ ཕྱག་མཆོད་བསྟོད་བཤགས་བདུན་གྱིས་བསྟན༔ཞེས་ཆིངས་སམ་མདོར་
བསྟན་གྱི་སྡོམ་ས་བཅད་རྣམ་པ་བདུན་གྱིས་བསྟན་ཏོ། །དེའི་ནང་གསེས་རེ་རེ་
བཞིན་དུ་བཀྲལ་ཏེ་དབྱེ་བའི་དང་པོ་བསྐྱེད་པའི་རིམ་པ་ནི༔ཞེས་མཚམས་སྦྱར་ཏེ་
དཀྱིལ་ཆོག་དངོས་གསུངས་པ་ཡིན་ལ། འདི་ཞི་ཁྲོའི་སྒོམ་ཁོག་ཡིན་ནོ།།
༼ཀ༽ དང་པོ་ལྷ་ཚོགས་བསྐྱེད་པའི་རིམ་པ། །
༼ཀ ཤུགས་བསྟན་བསྒྲུབ་བྱ་དོན་གྱི་ལྷ་ངོས་གཟུང་བ། །
འདི་བཤད་པ་ལ་ཤུགས་བསྟན་བསྒྲུབ་བྱ་དོན་གྱི་ལྷ་ངོས་གཟུང་བ་དང་། དངོས་
བསྟན་སྒྲུབ་བྱེད་ཆོ་གའི་རྣམ་བཞག་འགྲོལ་ཏེ་བཤད་པ་ཞིག་སྟེ་གཉིས་ཀྱི་ཐོག་ནས་
བཤད་དགོས་སོ། །ཤུགས་བསྟན་གྱི་ལྷ་ཇི་ལྟ་བུའི་སྒོ་ནས་ངོས་གཟུང་དགོས་ཞེ་ན།
དེ་ངོས་འཛིན་པར་བྱེད་པ་ལ་ལུང་དང་། རིགས་པ། མན་ངག་གསུམ་ལ་
112



ལྷ་ཚོགས་བསྐྱེད་པའི་རིམ་པ།
བསྟེན་ནས་བསྒྲུབ་བྱའི་ལྷར་ངེས་པ་རྙེད་དགོས་ལ། འདི་ཐུན་མོང་དང་ཐུན་མིན་
གཉིས་ཀྱི་སྒོ་ནས་བཤད་ན་ཐུན་མོང་བའི་བཤད་ཚུལ་ལྟར་ན་མགོན་པོ་བྱམས་པས།
རིགས་ཡོད་ཕྱིར་ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན། །ཞེས་
དང༌། །ཇི་ལྟར་སྔར་བཞིན་ཕྱིས་དེ་བཞིན། །འགྱུར་བ་མེད་པའི་ཆོས་ཉིད་
དོ། །ཞེས་གསུངས་པ་ལྟར་དུ་འགྲོ་བ་ཐམས་ཅད་ཀྱི་རྒྱུད་ན་བཞུགས་པའི་ཆོས་ཉིད་
དེ་བཞིན་ཉིད། འོད་གསལ་བྱང་ཆུབ་ཀྱི་སེམས། འཆིང་འགྲོལ་ཐམས་ཅད་
དང་བྲལ་བའི་གནས་ལུགས་རྣམ་པར་དག་ཅིང་ལྷུན་གྱིས་གྲུབ་པའི་བདག་ཉིད་དེ།
རྒྱུད་མུ་ཏིག་ཕྲེང་བ་ལས། །གནས་ལུགས་རྣམ་པར་མང་བཤད་ཀྱང་། །ཡེ་
ཤེས་རྣམ་པ་གསུམ་ཡིན་ཏེ། །ཞེས་གསུངས་པ་ལྟར་དུ་ངོ་བོ་སྟོང་བ། རང་
བཞིན་གསལ་བ། ཐུགས་རྗེ་འགག་མེད་སྐུ་གསུམ་རང་ཆས་སུ་རིག་པའི་ངང་དུ་
བཞུགས་པ་དེ་བདག་དམ་ཚིག་སེམས་པ་དང༌། སངས་རྒྱས་ཐམས་ཅད་ཀྱི་ཆོས་
སྐུ་དག་པ་གཉིས་ལྡན་གྱི་ཡེ་ཤེས་དབྱིངས་དང་ཡེ་ཤེས་གཉིས་སུ་མེད་པ་བརྟན་གཡོ་
སྣོད་བཅུད་ཐམས་ཅད་ལ་ཁྱབ་པའི་ཡེ་ཤེས་མཁའ་ཁྱབ་མཁའ་དང་མཉམ་པའི་ཡེ་
ཤེས་དེ་ཡེ་ཤེས་སེམས་དཔའ་སྟེ་དམ་ཚིག་སེམས་དཔའ་དང་ཡེ་ཤེས་སེམས་དཔའ་དེ་
གཉིས་ཀ་གདོད་ནས་དབྱེར་མེད་དུ་བཞུགས་པའི་གཞི་འབྲས་དབྱེར་མེད་ཀྱི་བདག་ཉིད་
དམ་ཡེ་གཉིས་མེད་དུ་གྱུར་བ་དེ་བསྒྲུབ་བྱའི་ལྷ་ཞེས་བྱའོ། །སྒྲུབ་གཞི་ངོས་གཟུང་
བའི་སྐབས་འདིར་མིང་གི་སྒོ་ནས་ལྷ་ཞེས་བཏགས་པ་ཡིན་ལ། འདི་བཤད་པའི་
སྐབས་འདིར་སྦྱང་གཞི། སྦྱང་བྱ། སྦྱོང་བྱེད། སྦྱངས་འབྲས་དང་བཞི་བོ་དེ་
དཔེ་དང་བཅས་པ་བཤད་དགོས་ཤིང་། སྒྲུབ་གཞི་མེད་པའི་སྒྲུབ་བྱེད་དེ་ངལ་བའི་
གཞི་དོན་མེད་ཀྱི་རྒྱུ་ཡིན་ནོ། །དེས་ན་བཅོས་མའི་འཁྲུལ་སྣང་ལྷ་ཡིན་སྣང་ཤར་
113



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
ནས་བསྒོམ་རྒྱུ་དེ་བསྐྱེད་རིམ་ཡང་དག་གི་གནད་མ་ཟིན་པ་ཡིན་ལ། སྦྱང་
གཞིའམ་སྒྲུབ་གཞི་ཞེས་པ་དེ་གོང་ནས་བཤད་པའི་ཆོས་ཉིད་དེ་བཞིན་ཉིད་སྐུ་གསུམ་
རང་ཆས་ཀྱི་བདག་ཉིད་ཡེ་ནས་དྲི་མས་གོས་མ་མྱོང་བ་དཔེར་ན་ནོར་བུ་རིན་པོ་ཆེ་ལྟ་བུ་
དེ་ཡིན་ནོ། །སྦྱང་བྱ་ནི་མགོན་པོ་བྱམས་པས་རྒྱུད་བླ་མ་ལས། ཉོན་མོངས་
ཤེས་བྱ་སྙོམས་འཇུག་གི །སྒྲིབ་གསུམ་ལས་ནི་ངེས་གྲོལ་ཏེ། །ཞེས་གསུངས་
པ་དང་། །རྒྱུད་མུ་ཏིག་ཕྲེང་བ་ལས་ཀྱང་། ཆ་མེད་རྡུལ་དང་བཅས་པའི་
ཕྱིར། །འོད་གསལ་གཉིས་ཀྱང་བག་ལ་ཞ། །ཞེས་གསུངས་པ་ལྟར་དུ་གཞིའི་
བཞུགས་ཚུལ་དེ་མ་རྟོགས་ནས་འཁྲུལ་སོང་བའི་སྒྲིབ་བྱེད་མེད་སྣང་གློ་བུར་བའི་
འཁྲུལ་སྣང་ཕྲ་རགས་དཔེར་བཞག་ན་འདམ་རྫབ་ལྟ་བུ་དེ་ཡིན་ནོ། །འོ་ན་སྦྱོང་བྱེད་
གང་ཡིན་ཞེ་ན། རྩ་རྒྱུད་ལས། །འཇིག་རྟེན་པ་ཡི་དངོས་གྲུབ་ནི། །བསྐྱེད་
པའི་རིམ་པ་སྦྱོར་བས་ཐོབ། །འཇིག་རྟེན་འདས་པའི་དངོས་གྲུབ་ནི། །རྫོགས་
པའི་རིམ་པ་སྦྱོར་བས་ཐོབ། །ཅེས་འཁྲུལ་བ་ཀུན་བཏགས་ཀྱི་ཆ་ཐམས་ཅད་བསྐྱེད་
རིམ་གྱིས་སྦྱོང་། ས་བོན་ལྷན་སྐྱེས་ཀྱི་ཆ་ཐམས་ཅད་རྫོགས་རིམ་གྱིས་སྦྱོང་ལ།
དེ་ཚིག་གི་སྣ་ཚུར་བསྟངས་ནས་བཤད་ན་རིམ་གཉིས་ཀྱིས་བསྡུས་པའི་ཐབས་ཤེས་
བྱེད་རྩོལ་གྱིས་སྦྱོང་བ་ཡིན་ཞིང་། དཔེར་བཞག་ན་འདམ་རྫབ་ཀྱིས་གོས་པའི་ནོར་
བུའི་སྟེང་ནས་འདམ་རྫབ་སྦྱོང་བའི་བྱེད་རྩོལ་དང་འདྲ་བ་ཡིན་ནོ། །སྦྱངས་འབྲས་
ནི་སྦྱང་བྱའི་དྲི་མ་གློ་བུར་བ་སྦྱངས་པའི་ཇི་ལྟ་བུའི་ཡོན་ཏན་མངོན་སུམ་དུ་བརྙེས་ནས་
ཡེ་ཤེས་ཐུགས་རྗེ་ཕྲིན་ལས་དང་བཅས་པ་རྒྱུན་མི་ཆད་ནས་འགྲོ་དོན་ལྷུན་གྲུབ་ཏུ་
འབྱུང་བ་དེ་སྦྱངས་འབྲས་ཡིན་ལ། དཔེར་བཞག་ན་ནོར་བུའི་སྟེང་གི་འདབ་རྫབ་
སྦྱངས་ནས་ནོར་བུའི་ཡོན་ཏན་མངོན་དུ་གྱུར་བ་ལྟ་བུ་ཡིན་ནོ། །དེ་ཐུན་མོང་ལྟར་དུ་
11



ལྷ་ཚོགས་བསྐྱེད་པའི་རིམ་པ།
གློ་བུར་དྲི་བཅས་ཀྱི་ཁམས་དེ་སྦྱང་གཞི་དང་། དེའི་སྦྱང་བྱ་སྦྱོང་བྱེད་སྦྱངས་འབྲས་
དང་བཅས་པ་བཤད་པ་ཡིན་ལ། ཐུན་མིན་ལྟར་དུ་བྱས་ན་ཕྱི་ནང་གསང་བ་གསུམ་
གྱི་སྟེང་ནས་བཤད་དགོས་པས་ཕྱི་ལྟར་ན་ལུས་ཕུང་པོ་ཁམས་དང་སྐྱེ་མཆེད་ཀྱིས་
བསྡུས་པའི་འཁོར་འདས་ཀྱི་ཆོས་ཐམས་ཅད་ཡེ་ནས་སངས་རྒྱས་སུ་ལྷུན་གྱིས་གྲུབ་པ་
ཞིག་ཡིན་ཞིང་། ཕུང་ལྔ་རྒྱལ་བ་རིགས་ལྔ། འབྱུང་ལྔ་དབྱིངས་ཀྱི་ཡུམ་ལྔར་
རྟོགས་དུས་ཉོན་མོངས་ལྔ་ཡེ་ཤེས་ལྔ་དང༌། ཡུལ་ལྔ་འོད་ལྔར་སྣང་བ་དེ་ལྟར་ཡིན་
པ་དང་། དེ་དུས་སྲིད་གསུམ་སངས་རྒྱས་ཀྱི་ཞིང་ཁམས་ཡིན་ལ། རང་ལུས་
ལྷ་ཡི་དཀྱིལ་འཁོར་ཡིན་ནོ། །འདི་ནང་ལྟར་ན་སྙིང་ཁར་ཞི་བའི་ལྷ་ཚོགས།
དེའི་རང་གདངས་ཁྲོ་བོའི་ལྷ་ཚོགས། རང་ལུས་ཞི་ཁྲོའི་ལྷ་ཚོགས། རྩ་ཐམས་
ཅད་དཔའ་བོའི་རང་བཞིན། རླུང་དག་པ་དཔའ་མོའི་རང་བཞིན། ཐིག་ལེ་དག་
པ་བྱང་ཆུབ་སེམས་ཀྱི་ངོ་བོར་བཞུགས་པ་ཡིན་ནོ། །འདི་གསང་བ་ལྟར་ན་དེ་དག་
ཐམས་ཅད་ཀྱང་ཆོས་དབྱིངས་མཐའ་དབུས་དང་བྲལ་བ་སྟོང་གསལ་རང་བྱུང་གི་ཡེ་
ཤེས་རིག་པ་གཅིག་གི་ཆོ་འཕྲུལ་དུ་ས་ར་ཧས་གསུངས་པ་ལྟར་ཏེ། སེམས་ཉིད་
གཅིག་པུ་ཀུན་གྱི་ས་བོན་ཏེ། །གང་ལ་འཁོར་དང་མྱ་ངན་འདས་འཕྲོ་
བ། །འདོད་པའི་དངོས་གྲུབ་སྟེར་བར་མཛད་པ་ཡི། །ཡིད་བཞིན་ནོར་འདྲའི་
སེམས་ལ་ཕྱག་འཚལ་ལོ། །ཞེས་གསུངས་སོ། །འོན་ཀྱང་ལམ་སྒྲུབ་དགོས་
པའི་རྒྱུ་མཚན་ནི་དཔེར་ན་གསེར་རྡོ་དངུལ་རྡོ་ཐམས་ཅད་བཞུ་ཁམས་ཀྱི་རིན་པོ་ཆེའི་
ཁམས་སུ་གྲུབ་པ་ཡིན་ཀྱང་བཞུ་བརྟུལ་མ་བྱས་ཀྱི་བར་དུ་གསེར་དངུལ་མངོན་དུ་མི་
འགྱུར་བ་བཞིན་དུ་སྣོད་བཅུད་ཡེ་ནས་ཡེ་ཤེས་ཀྱི་ལྷར་གྲུབ་པ་དེ་སྣང་སྲིད་གཞིར་
བཞུགས་ཀྱི་དཀྱིལ་འཁོར་ཡིན་ན་ཡང་མུན་ཁང་གི་ནང་དུ་སྒྲོན་མེ་བཏེག་ན་ཁང་བའི་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ནང་གི་དངོས་པོ་ཇི་མ་ཇི་བཞིན་རིག་ནས་ལྷོང་ལ་གསལ་མོར་བྱས་ནས་བུད་པ་བཞིན་
དུ་ལམ་བསྒྲུབས་ནས་སྒྲིབ་པ་སྦྱངས་ན་སྣང་སྲིད་གཞིར་བཞུགས་ཀྱི་རང་བཞིན་དེ་
སྣང་སྲིད་གཞིར་བཞེངས་ཀྱི་དཀྱིལ་འཁོར་དུ་མངོན་དུ་གྱུར་བ་ཡིན་ནོ། །དེའི་སྐབས་
སུ་འཁོར་བའི་ཀུན་རྟོག་ཡེ་ཤེས་སུ་གྲོལ་བ་དཔེར་བཞག་ན་འཁྱག་རོམ་བཞུས་ནས་ཆུ་
གྱུར་བ་ལྟར་དུ་ཡིན་ལ། འཁྱག་ཡེ་ནས་ཆུའི་རང་བཞིན་མ་ཡིན་ན་བཞུས་ཀྱང་
ཆུར་འགྱུར་དོན་མེད་ཅིང་། ཡེ་ནས་སངས་རྒྱས་པའི་རང་བཞིན་མིན་ན་འབད་ཀྱང་
ངལ་བ་དོན་མེད་ཡིན་ནོ། །དེས་ན་སྦྱང་གཞི་སྦྱོང་བྱེད་ཐ་དད་དུ་གྱུར་ནས་མ་ཡིན་
པ་ཞིག་ཡིན་པར་བསྒྱུར་བ་དཔེར་ན་ལྕགས་གསེར་དུ་བསྒྱུར་བ་ལྟར་དུ་འདོད་པ་མ་
ཡིན་ཞིང་། གཞི་འབྲས་དབྱེར་མེད་ཡེ་གྲོལ་གྱི་ཡེ་ཤེས་ལ་གསར་དུ་འབད་པས་
བསྒྲུབ་མི་དགོས་སོ།།
༼ཁ དངོས་བསྟན་སྒྲུབ་བྱེད་ཆོ་གའི་རྣམ་བཞག་འགྲོལ་ཏེ་བཤད་པ།
དེ་ཡན་ཆད་ཀྱིས་འདིའི་སྐབས་ཀྱི་ཤུགས་བསྟན་བསྒྲུབ་བྱ་དོན་གྱི་ལྷ་ཡི་ངེས་པ་བཤད་
ནས་གཉིས་པ་སྒྲུབ་བྱེད་ཆོ་གའི་རྣམ་བཞག་འགྲོལ་ཏེ་བཤད་དགོས་ལ། སྐབས་
འདི་ནས་ཡོ་ག་རྣམ་པ་གསུམ་གྱི་དགོངས་པ་གཅིག་ཏུ་དྲིལ་ནས་བརྡ་དོན་རྟགས་
གསུམ་གྱི་རྣམ་པས་བསྐྱེད་རིམ་གསལ་གདབ་རྒྱུ་དེ་ཆོས་བཀའ་འདི་དང་གཏེར་ཁ་
འདིའི་དགོངས་བཅུད་ཀྱི་སྙིང་པོ་ཡིན་ནོ། །དེ་ཇི་ལྟར་ཡིན་ན། བསྐྱེད་པ་མ་ཧཱ་
ཡོ་ག་ལྟར་དུ་སྦྱང་གཞི་སྦྱོང་བྱེད་དཀྱིལ་འཁོར་སྒྲུབ་རྫས་དང་བཅས་པ་ཕྱི་དཀྱིལ་
རྟགས་ཀྱིས་ངོ་སྤྲད་དགོས་ཤིང་། རྫོགས་པ་ཨ་ནུ་ཡོ་ག་ལྟར་དཀྱིལ་འཁོར་རྣམ་
གསུམ་རང་ལུས་ལ་རྫོགས་པའི་ནང་དཀྱིལ་རྩ་རླུང་བརྡ་ཡི་ཉམས་ལེན་ལ་གནད་དུ་
16



ལྷ་ཚོགས་བསྐྱེད་པའི་རིམ་པ།
བསྣན་དགོས་ལ། རྫོགས་ཆེན་ཨ་ཏི་ཡོ་ག་ལྟར་ན་མ་བྱས་ཡེ་གྲུབ་ཀྱི་དོན་དཀྱིལ་
སེམས་སུ་རྫོགས་པ་སྙིང་པོའི་དོན་ཁྲིད་དེ་ནང་རྒྱུད་ཡོ་ག་གསུམ་གྱི་ཉམས་ལེན་གྱི་
གནད་ཐམས་ཅད་དེ་ལྟར་དུ་འདུ་བ་ཡིན་ནོ། །འདི་སེམས་དང་ཡེ་ཤེས་ཐམས་ཅད་
རང་སྣང་དུ་བསྟན་པའི་མན་ངག་གི་སྙིང་པོ་ཡིན་ཞིང་། རྒྱུད་གསང་འདུས་ལས་
ཀྱང་། །བསྐྱེད་དང་རྫོགས་དང་རྫོགས་པ་ཆེ། །གཅིག་ལ་གཅིག་བརྟེན་གཅིག་
གི་ངང་། །ཞེས་གསུངས་སོ།།
ཀ༽ རྒྱུ་ཏིང་འཛིན་རྣམ་གསུམ་གྱིས་ཁོག་ཕུབ་པ།
དེས་ན་དང་པོ་རྒྱུ་ཏིང་འཛིན་རྣམ་གསུམ་གྱིས་ཁོག་ཕུབ། འབྲས་བུ་རྟེན་དང་བརྟེན་
པའི་དཀྱིལ་འཁོར་བསྐྱེད་དགོས་པ་ཡིན་པས་ལས་བྱང་གཏེར་བྱང་གི་ཚིག་དངོས་
བསྟན་ནི། །
༔ རྟོག་བྲལ་སྒོམ་མེད་དེ་བཞིན་ཉིད༔
ཀུན་ཁྱབ་རང་གསལ་ཀུན་ཏུ་སྣང་༔
འགག་མེད་རྒྱུ་ཡི་ཨཱ༔ མཐིང་གསལ༔
སྟོང་གསལ་རང་བབ་གདོས་བཅས་བྲལ༔
ཨ༔ ལས་ཨེ་ཡཾ་བ་ལོ་འབྲོས༔
ནམ་མཁའ་རླུང་ཆུ་ས་གཞི་བརྡལ༔
ཞེས་གསུངས་ཏེ། ཐོག་མར་བྱུང་བའི་ཧཱུྃ་ཡིག་འདི་ནི་རྒྱལ་བ་ཀུན་གྱི་གསང་
གསུམ་གཅིག་ཏུ་འདུས་པའི་ངོ་བོ་ཐུགས་ཡེ་ཤེས་ཆེན་པོ་སྒྱུ་འཕྲུལ་ལྷ་ཚོགས་ཀྱི་འཕྲོ་
གཞིར་ཤར་བའི་རྡོ་རྗེ་གསང་བ་ཆེན་པོའི་ཡི་གེ་ཡིན་ཞིང་དེའི་ཡི་གེ་དེ་ཉིད་ཀྱིས་སྣ་
117



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
དྲངས་ནས། ཚིག་རྐང་དང་པོ་རྟོག་བྲལ་སྒོམ་མེད་དེ་བཞིན་ཉིད༔ཅེས་པ་འདིས་
ཏིང་འཛིན་རྣམ་གསུམ་གྱི་ནང་གི་དེ་བཞིན་ཉིད་ཀྱི་ཏིང་ངེ་འཛིན་བསྟན་ཏོ། །ཏིང་
འཛིན་རྣམ་གསུམ་གྱི་བསྐྱེད་རིམ་འདིའི་སྤྱི་ཁྱབ་ཀྱི་གོ་བ་སྦྱང་བྱ་བརྟེན་པ་ལུས་ཅན་གྱི་
སྐྱེ་བ། འཆི་བ། བར་དོ་གསུམ་དེ་རྟེན་སྣོད་ཀྱི་འཇིག་རྟེན་གྱི་ཆགས།
འཇིག སྟོང་གསུམ་གྱི་སྦྱོང་བྱེད་སྟོང་ཉིད་དང༌། སྙིང་རྗེ། ཟུང་འཇུག་
གསུམ་གྱི་ཡེ་ཤེས་གསུམ་གྱིས་སྦྱངས་འབྲས་སངས་རྒྱས་སྐུ་གསུམ་གྱི་རྣམ་པ་མངོན་
དུ་བྱེད་པའི་ལམ་དང༌། དགོས་པ་སོ་སོ་དང་ལྡན་པ་དེ་ལྟ་བུ་ཞིག་ཡིན་
ནོ། །དེའི་ནང་གི་དེ་བཞིན་ཉིད་ཀྱི་ཏིང་ངེ་འཛིན་དེའི་དོན་ནི་རང་བཞིན་རྣམ་པར་
དག་པ་སྟོང་པ་ཉིད་གདོད་མའི་སྟོང་ཆེན་གྱི་དོན་དྲན་པ་ལ་ཟེར་ལ། གཅེར་མཐོང་
རང་གྲོལ་ལས། །འདས་པའི་རྟོག་པ་རྗེས་མེད་ཡལ་བའི་རྟིང་། །མ་འོངས་
རྟོག་པ་མ་སྐྱེས་སོ་མ་ལ། །ད་ལྟ་རང་ལུགས་བཟོ་མེད་གནས་པའི་དུས། ། ཐ་
མལ་རང་གའི་དུས་ཀྱི་ཤེས་པ་ལ། །ཞེས་གསུངས་པ་ལྟར་དུ་འདས་མ་འོངས་ད་
ལྟ་དུས་གསུམ་གྱི་རྟོག་པ་དང་བྲལ་བའི་ཐད་ཀའི་ཤེས་པ་བཟོ་བཅོས་དང་བྲལ་བའི་
སེམས་ཀྱི་ཆོས་ཉིད་སྟོང་ཉིད་དམིགས་མེད་འཛིན་བྲལ་ལ་གློ་བུར་བག་ཆགས་ཀྱི་
མཚན་འཛིན་ཆོས་ཅན་གྱི་ལྷད་པ་ཐམས་ཅད་གཤིས་ལ་ཞུགས་མ་མྱོང་བའི་མཐའ་
བརྒྱད་སྤྲོས་པ་དང་བྲལ་བའི་རིག་པའི་ཡེ་ཤེས་གཞི་ཆོས་སྐུ་དེ་བཞིན་ཉིད་ཀྱི་ངང་ལ་
བཟོ་མེད་དུ་མཉམ་པར་བཞག་དུས་དག་མཉམ་ནམ་མཁའ་ལྟ་བུའི་ངང་ལ་རང་བཞིན་
གྱིས་གནས་པ་དེ་ཉིད་ཡིན་ནོ། །འདིའི་སྐབས་སུ་ཆོས་ཅན་ལ་ཆོས་ཉིད་ཀྱིས་རྒྱས་
བཏབ་ན་གོལ་ས་ཡིན་ཞིང༌། འདིའི་སྦྱང་བྱ་སྐྱེ་འགྲོ་ཐམས་ཅད་འཆི་བའི་གནས་
སྐབས་སུ་གསར་རྒྱུད་ཀྱི་ཆོས་སྐད་གཙོ་བོར་བྱས་པའི་དབང་དུ་བཏང་ན་སྣང་གསུམ་
118



ལྷ་ཚོགས་བསྐྱེད་པའི་རིམ་པ།
མཐའ་ཡི་འོད་གསལ་གསུངས་པ་ཡིན་ལ། སྣང་གསུམ་མཐའ་ཡི་འོད་གསལ་
རང་བཞིན་བརྒྱད་ཅུའི་རྟོག་ཚོགས་འགགས་ནས་ཉེར་ཐོབ་ཀྱི་ཕྲ་བ་ཡང་ཐིམ་ནས་འཆི་
སྲིད་ཆོས་སྐུའི་འོད་གསལ་ཤར་དུས་ངོ་མ་ཤེས་ན་ལྡོག་པའི་ས་ཡོད་པ་དེ་ཉིད།།
སྦྱོང་བྱེད་ལ་སྟོང་ཞིང་བདག་མེད་དེ་བཞིན་ཉིད་ཀྱི་ཏིང་ངེ་འཛིན་བསྒོམས་པས།
སྦྱངས་འབྲས་ནི་སྤྲོས་བྲལ་གྱི་ཡེ་ཤེས་ཆོས་སྐུ་ཐོབ་པ་དེ་ཡིན་ནོ། །དགོས་པ་ནི་
འདི་བསྒོམས་པས་དག་རྫོགས་སྨིན་གསུམ་གྱི་ཐད་ཀྱི་འཆི་སྲིད་ཀྱི་བག་ཆགས་མ་
སྤངས་གནས་སུ་དག་ འབྲས་བུ་ཆོས་སྐུ་མངོན་གྱུར་གྱི་ས་བོན་མ་བཙལ་ངང་
གིས་རྫོགས། རྫོགས་རིམ་གྱི་འོད་གསལ་རྒྱུད་ལ་སྐྱེ་བའི་གཞི་མ་བྱས་ལྷུན་གྲུབ་
དེ་རང་ཤུགས་ཀྱིས་སྨིན་ལ། ཆོས་སྐུ་ལས་གཟུགས་སྐུ་གཞན་དོན་དུ་འབྱུང་བའི་
དོན་གཉིས་རང་བཞིན་གྱིས་འགྲུབ་པ་ཡིན་ཞིང་། དེ་ལྟ་བུའི་དེ་བཞིན་ཉིད་དེ་རྡོ་རྗེ་
ལྟ་བུའི་ཏིང་ངེ་འཛིན་ཡིན་ནོ། །མགོན་པོ་བྱམས་པས། སངས་རྒྱས་ཁམས་
དང་སངས་རྒྱས་བྱང་ཆུབ་དང་། །སངས་རྒྱས་ཆོས་དང་སངས་རྒྱས་ཕྲིན་ལས་
ཏེ། །དག་པའི་སེམས་ཅན་གྱིས་ཀྱང་བསམ་བྱ་མིན། །འདི་ནི་འདྲེན་པ་རྣམས་
ཀྱི་སྤྱོད་ཡུལ་ཡིན། །ཞེས་གསུངས་པ་ལྟར་དུ་ཇི་ལྟ་མཁྱེན་པའི་ཡེ་ཤེས་ཟབ་མོ་
སྟོང་པ་ཉིད་དང་མི་གཉིས་པ་དེ་རྡོ་རྗེ་དང་ཆོས་མཚུངས་སྦྱར་ནས་རྟོག་གེའི་བློས་མི་
ཆོད་པ། ཐ་སྙད་ཀྱི་རིགས་པས་མི་ཤིགས་པ། གནས་ལུགས་ཇི་ལྟ་བ་བཞིན་དུ་
བདེན་པ། སྐལ་དམན་གྱིས་རྟོགས་དཀའ་བས་སྲ་བ། ངོ་བོ་ལ་འཕོ་འགྱུར་མི་
སྲིད་པས་བརྟན་པ། འཁོར་འདས་ཐམས་ཅད་ལ་ཁྱབ་ཅིང་འཇུག་པས་ཐམས་ཅད་
ལ་ཐོགས་པ་མེད་པ་དེ་ལྟར་གསུངས་སོ། །ཚིག་རྐང་གཉིས་པ་ཀུན་ཁྱབ་རང་
གསལ་ཀུན་ཏུ་སྣང་ཞེས་པ་འདིས་ཀུན་སྣང་གི་ཏིང་ངེ་འཛིན་བསྟན་ལ། གསང་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བ་བསམ་གྱིས་མི་ཁྱབ་པའི་རྒྱུད་ལས། །སྤྲོས་དང་བྲལ་བའི་མཉམ་བཞག་ཆེན་པོ་
ལས། །བསམ་གྱིས་མི་ཁྱབ་ཏིང་འཛིན་རྩལ་དུ་འཆར། །ཞེས་གསུངས་པ་
ལྟར་དུ་འཁོར་འདས་ཀྱི་ཆོས་ཐམས་ཅད་སྣང་ངོར་ཇི་ལྟར་འཆར་ཡང་རིག་ངོ་ལ་སྤྲོས་
པ་དང་བྲལ་བའི་བདེན་འཛིན་གྱི་འཆིང་བ་ཐམས་ཅད་གྲོལ་བའི་ངང་ནས་གཞན་དོན་
བྱེད་པ་དེ་ཇི་ལྟར་ཡིན་ན་དོན་དམ་སྟོང་ཉིད་ཀྱི་དོན་མ་རྟོགས་ནས་འཁོར་བ་སྡུག་
བསྔལ་གྱི་མཚོ་ཆེན་གྱི་ནང་དུ་འཁོར་བའི་སྡུག་བསྔལ་གྱིས་མནར་བཞིན་ཡོད་པའི་
ཉམས་ཐག་སྙིང་རྗེའི་ཡུལ་གྱུར་གྱི་འགྲོ་བ་ལ་སྙིང་རྗེ་བསྐྱེད་པ་དང་། དེ་ཡང་སྟོང་
པ་བདག་རྟོག་དང་བྲལ་བའི་ངང་ལས་མ་གཡོས་བཞིན་དུ་གསལ་ཆའི་རང་གདངས་
དེ་ཀུན་ཁྱབ་སྙིང་རྗེ་ཆེན་པོར་ཤར་བ་དེ་ཡིན་ནོ། །འགྲོ་དྲུག་སེམས་ཅན་གྱི་སྡུག་
བསྔལ་ལ་དམིགས་པ་སེམས་ཅན་ལ་དམིགས་པའི་སྙིང་རྗེ། མ་རྟོགས་འཁྲུལ་བ་
འཁྱམ་ཚུལ་ཇི་བཞིན་དུ་གཟིགས་པ་ཆོས་ལ་དམིགས་པའི་སྙིང་རྗེ། དམིགས་པ་
ཐམས་ཅད་དང་བྲལ་བའི་དམིགས་མེད་དེ་བཞིན་ཉིད་ཀྱི་རང་ངོ་རྗེན་པའི་ངང་དུ་མཉམ་
པར་བཞག་པ་དེ་དམིགས་པ་མེད་པའི་སྙིང་རྗེ་སྟེ་ཡང་དག་ཡེ་ཤེས་ཀྱི་དོན་རྟོགས་པ་དེ་
དོན་དམ་སེམས་བསྐྱེད་ཀྱང་ཡིན་ནོ། །འདིའི་སྦྱང་བྱ་བར་དོའི་ལུས་དབང་པོ་ཀུན་
ཚང་རྨི་ལམ་ལྟ་བུ། སྦྱོང་བྱེད་ཀུན་ཏུ་སྣང་བའི་སྙིང་རྗེས། སྦྱངས་འབྲས་
ལོངས་སྐུ་ཡེ་ཤེས་ཀྱི་སྐ་ཅན་ནོ། །དགོས་པ་ནི་འདི་བསྒོམས་པས་བར་དོའི་འཁྲུལ་
སྣང་མ་སྤངས་གནས་སུ་དག བར་དོའི་སྒྱུ་ལུས་ལོངས་སྐུར་གྲོལ་རུང་གི་ས་བོན་
མ་བཙལ་ངང་གིས་རྫོགས། ། འོད་གསལ་གྱི་ངང་ལས་ཡེ་ཤེས་ཀྱི་སྐུར་ལྡང་བའི་
གཞི་མ་བྱས་རང་བྱུང་དེ་སྨིན་པ་སྟེ་དེ་ཡིས་དག་རྫོགས་སྨིན་གསུམ་ཚང་བ་ཡིན་
ནོ། །དེ་ལྟ་བུའི་དག་རྫོགས་སྨིན་གསུམ་ཚང་བ་དེ་ཉིད་ཀྱིས་གཟུགས་སྐུ་གཉིས་ཀྱི་
120



ལྷ་ཚོགས་བསྐྱེད་པའི་རིམ་པ། །
སྤྲོ་གཞི་རང་ཤར་བས་འགྲོ་དོན་མ་འབད་ལྷུན་གྲུབ་ཏུ་འགྱུར་ཞིང་། ཀུན་སྣང་འདི་
སྒྱུ་མ་ལྟ་བུའི་ཏིང་ངེ་འཛིན་ཡིན་ལ། བར་དོའི་ཡིད་ལུས་སྒྱུ་མ་ལྟ་བུ་དེ་ལོངས་སྐུའི་
ཡེ་ཤེས་སྒྱུ་མ་ལྟ་བུའི་སྐུ་ཅན་དུ་བཞེངས་པའི་ཕྱིར་དེ་མ་རྟོགས་པའི་འགྲོ་བ་ལ་སྒྱུ་མ་ལྟ་
བུའི་སྙིང་རྗེ་མཁའ་ཁྱབ་ཏུ་སྤྲོ་བ་དེ་ལ་ཀུན་སྣང་སྒྱུ་མ་ལྟ་བུའི་ཏིང་ངེ་འཛིན་ཟེར་
རོ། །ཚིག་རྐང་གསུམ་པ་འགག་མེད་རྒྱུ་ཡི་ཨཱ༔ མཐིང་གསལ༔ཞེས་པའི་ཚིག་
འདིས་རྒྱུའི་ཏིང་ངེ་འཛིན་བསྟན་ལ། གསང་སྔགས་བླ་མེད་ཀྱི་མྱུར་ལམ་ལས་
སྟོང་ཉིད་སྙིང་རྗེ་ཟུང་འཇུག་གི་རང་མདངས་སྒྱུ་མ་དང་མིག་འཕྲུལ་ལྟ་བུའི་རྫུ་འཕྲུལ་
གྱི་རོལ་བ་ལས། ངོ་བོ་རང་རིག་འགྱུར་མེད་ཡེ་ཤེས་ཀྱི་རྟེན་དུ་གྱུར་བའི་དྭངས་
མའི་སྲོག་དེ་ཉིད། རང་བཞིན་ཞི་ཁྲོ་རིགས་བརྒྱའི་རྟེན་དང་བརྟེན་པའི་སྤྲོ་གཞིར་
གྱུར་བ་དེ་རྒྱུ་རྡོ་རྗེ་འཛིན་པའི་ས་བོན་ཏེ། འཇམ་དཔལ་སྒྱུ་དྲྭ་ལས། །རྫོགས་
པའི་སངས་རྒྱས་ཨ་ལས་བྱུང་། །ཨ་ནི་ཡིག་འབྲུ་ཀུན་གྱི་མཆོག །ཅེས་
གསུངས་པ་ལྟར་དུ་ངོ་བོ་སྐྱེ་མེད་ཀྱི་ཡི་གེ་ཨ་ཡིག་དེ་རང་བཞིན་འགྱུར་མེད་དུ་མཚོན་
བྱེད་ཁ་དོག་མཐིང་ཁར་ཤར་བ་དེ་ཉིད་སྦྱང་བྱ་བར་དོའི་རླུང་སེམས་ཕྱི་མའི་སྐྱེ་གནས་
ལ་འཇུག་ཁ་མ་འཇུག་སྲིད་ཀྱི་སྣང་བ་ཤར་བ་དེ། སྦྱོང་བྱེད་སྟོང་ཉིད་སྙིང་རྗེ་ཟུང་
འཇུག་གི་རོལ་བ་རྒྱུའི་ས་བོན་གྱི་རྣམ་པར་ཤར་བའི་ཨ་ཡིག་དེས། སྦྱངས་པར་
བྱས་པའི་སྦྱངས་འབྲས་སྤྲུལ་བའི་སྐུ་གང་འདུལ་དེར་སྟོན་སྣ་ཚོགས་སྒྱུ་འཕྲུལ་གྱི་རོལ་
གར་ཅན་ནོ། །དགོས་པ་ནི་འདི་བསྒོམས་པས་སྐྱེ་གནས་བག་ཆགས་མ་སྤངས་
གནས་སུ་དག སྐྱེ་བ་སྤྲུལ་སྐུའི་ལམ་བྱེད་ཀྱི་ས་བོན་མ་བཙལ་ངང་གིས་རྫོགས།
བདེ་སྟོང་རླུང་སེམས་ཀྱི་ཆ་ལས་བྱུང་བའི་མཚན་རྫོགས་གཟུགས་སྐུའི་བཀོད་པ་མ་
བྱས་ལྷུན་གྲུབ་ཏུ་སྨིན་པ་སྟེ། དེ་ལྟ་བུའི་དག་རྫོགས་སྨིན་གསུམ་ཚང་བའི་སྟོབས་
121



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཀྱིས་གང་འདུལ་སྤྲུལ་བའི་རྣམ་རོལ་གྱིས་འགྲོ་བའི་རེ་བ་སྐོང་བའི་འགྲོ་དོན་རང་
ཤུགས་ཀྱིས་འབྱུང་བ་དེ་ལྟར་ཡིན་ནོ། །རྒྱུའི་ཏིང་ངེ་འཛིན་ཞེས་པ་འདི་དཔའ་བར་
འགྲོ་བའི་ཏིང་ངེ་འཛིན་ཡིན་ལ། ཏིང་འཛིན་གྱི་རྣམ་རོལ་ཟབ་མོ་དེ་ཉིད་ཞུམ་པ་
མེད་པར་དཔའ་ཉམས་སུ་ཤར་བའི་རྐྱེན་གྱིས་བྱ་དཀའ་བའི་གནས་ལ་མི་ཞུམ་པར་
ཐེག་ཆེན་རྒྱལ་སྲས་ཀྱི་སྤྱོད་པ་རྨད་དུ་བྱུང་བས་གདུལ་བྱ་འདུལ་བར་མཛད་པའི་ཕྲིན་
ལས་ཅན་ཞིག་ཡིན་ནོ།།
ཁ༽ འབྲས་བུ་རྟེན་དང་བརྟེན་པའི་དཀྱིལ་འཁོར་བསྐྱེད་པ།
ཀ ཇི་ལྟར་སྒོམ་པའི་ཚུལ་བཤད་པ།
དེའི་མཚམས་སུ་སྟོང་གསལ་རང་བབ་གདོས་བཅས་བྲལ༔ཞེས་པ་འདིས་རྒྱུའི་ས་བོན་
ཨ་ཡིག་དེ་ཉིད་སྟོང་གསལ་འགག་པ་མེད་པའི་ཡེ་ཤེས་ཀྱི་རང་བཞིན་ལས་ཤར་
བའམ་བབས་ལས་གདོས་བཅས་གཟུགས་སུ་གྲུབ་པ་མ་ཡིན་པའི་སྣང་སྟོང་ནམ་
མཁའི་འཇའ་ཚོན་ལྟ་བུར་གསལ་འདེབས་པ་ནི་བརྟེན་པ་ལྷ་ཚོགས་བསྐྱེད་པའི་སྔོན་དུ་
རྟེན་གཞལ་ཡས་ཁང་བསྐྱེད་པའི་འོག་གཞི་འབྱུང་བ་རིམ་བརྩེགས་བསྐྱེད་པའི་ས་བོན་
ཡིན་ནོ། །སྤྱིར་བསྐྱེད་རིམ་ཞེས་པ་འདི་ལ་ཡོ་ག་རྣམ་པ་གསུམ་གྱི་བསྐྱེད་ཚུལ་ལ་
དབྱེ་བ་ཡོད་པ་ཞིག་ཡིན་པས་ཞི་ཁྲོ་དགོངས་པ་རང་གྲོལ་གྱི་སྐབས་འདི་ལ་ཡོ་ག་རྣམ་
པ་གསུམ་གྱི་དགོངས་དོན་གཙོ་ཆེ་ཆུང་ལ་བཞག་སྟངས་དེ་ཆོས་ཚན་ནང་གསེས་ལ་
ཁྱད་པར་ཡོད་པ་ཞིག་ཡིན་ལ། དཔེར་བཞག་ན་ཡིག་འབྲུའི་ས་བོན་ལས་བསྐྱེད་པ་
འབྲུ་བསྐྱེད་གཙོ་བོར་བྱས་པ་དེ་ཐབས་བསྐྱེད་རིམ་གཙོ་བོར་བསྟན་པ་རྒྱུད་མ་ཧཱ་ཡོ་ག་
ལྟར་དུ་བསྟན་པ་ལས་བྱང་ཆེ་བ་འདི་དང་། རྡོ་རྗེའི་ལུས་ཀྱི་རྩ་ཐིག་རླུང་གསུམ་གྱི་
122



ལྷ་ཚོགས་བསྐྱེད་པའི་རིམ་པ།
ངོ་བོ་ལ་མ་བསྐྱེད་ཡེ་རྫོགས་ཀྱི་ཚུལ་གྱིས་ཤེས་རབ་རྫོགས་པའི་རིམ་པ་ལྟར་དུ་གཙོ་
བོར་བསྟན་པ་ཆོས་སྤྱོད་བག་ཆགས་རང་གྲོལ་ལྟ་བུ། སྤྱིར་ཁྱབ་ཀྱི་འཁོར་བའི་
རྟོག་ཚོགས་མ་སྤངས་གནས་དག་གི་ཚུལ་དུ་བསྒོམ་བྱ་སྒོམ་བྱེད་གཉིས་མེད་ལྷ་སྐུ་
རིག་རྩལ་དུ་རྫོགས་པ་མ་ཧཱའི་ཨ་ཏི་ཞེས་པའམ་ཨ་ཏིའི་མ་ཧཱ་ལྟར་མན་ངག་རྫོགས་པ་
ཆེན་པོའི་ལུགས་ལྟར་དུ་བྱས་པ་སྟེ་དེ་ལྟར་གསུམ་ཡོད་པའི་ནང་གི་སྐབས་འདིའི་ལས་
བྱང་ཆུང་བ་འདི་ལ་དེ་གསུམ་ཁ་ཚང་བའི་ཐོལ་བསྐྱེད་གཙོ་བོར་བྱས་པ་ཞིག་ཡིན་
ནོ། །དེ་གསུམ་ཇི་ལྟར་ཚང་ན། དབྱིངས་ལས་ས་བོན་ཤར་བ་དེ་རྒྱུད་མ་ཧཱ་ཡོ་
གའི་དགོངས་པ་དང་མཐུན་ལ། དབྱིངས་དང་ཡེ་ཤེས་གཉིས་མེད་ཀྱི་ལྟ་བས་ཟིན་
པ་དེ་ལུང་ཨ་ནུ་ཡོ་གའི་ལམ་དང་འབྲེལ་ཞིང་། དེ་ཡང་རིག་རྩལ་དུ་ཤེས་པ་མན་
ངག་ཨ་ཏི་ཡོ་གའི་དགོངས་གནད་དང་མཐུན་པའི་ཐུན་མིན་གྱི་མན་ངག་ཡིན་
ནོ། །དེའི་ཕྱིར་ན་མགོ་ཞིག་ནས་རྒྱུད་ལུང་མན་ངག་གི་ནང་བཅུད། ཡོ་ག་
གསུམ་གྱི་བཅུད་འདྲིལ། སྙིང་པོའི་ཡང་ཞུན་ཡིན་ཞེས་བཤད་པ་དང་འདི་གཉིས་
དོན་གཅིག་ཏུ་འགྲུབ་བོ།།
ཁ སྒོམ་པའི་རིམ་པ་དངོས་བཤད་པ།
༼༡༽རྟེན་གཞལ་ཡས་ཁང་འབྱུང་བ་རིམ་བརྩེགས་དང་བཅས་པ་བསྐྱེད་པ།
དེ་ཡན་ཆད་ཀྱིས་ཇི་ལྟར་སྒོམ་པའི་ཚུལ་བཤད་ནས་ད་ནི་སྒོམ་པའི་རིམ་པ་དངོས་ལ་
ཐུག་པ་ཡིན་ལ། འདིའི་བརྟེན་པ་དཀྱིལ་འཁོར་གྱི་ལྷ་ཚོགས་བསྐྱེད་པའི་སྔོན་དུ་
རྟེན་གཞལ་ཡས་ཁང་། དེའི་སྔོན་དུ་འོག་གཞི་འབྱུང་བ་རིམ་བརྩེགས་བསྐྱེད་པ་དེ་
ཉིད་འབྱུང་ཞིང་། ཨལས་ཨེ་ཡཾ་བཾ་ལཾ་འཕྲོས༔ ནམ་མཁའ་རླུང་ཆུ་ས་གཞི་
123



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བརྡལ༔ཞེས་པ་འདིས་འོག་གཞི་བསྐྱེད་པ་བསྟན་ཏོ། །གོང་ནས་གསལ་འདེབས་
རྒྱུའི་སྟོང་གསལ་རང་བབ་གདོས་བཅས་དང་བྲལ་བའི་ཨ་ཡིག་མཐིང་ཁ་རང་བཞིན་
གྱིས་མ་གྲུབ་པ་འཇའ་ཚོན་ལྟ་བུ་ཞིག་ནམ་མཁར་གནས་པའི་རྒྱུའི་ཨ་ཡིག་ཅིག་ཡོད་
ཅེས་བཤད་པའི་རྒྱུའི་ཨ་ཡིག་དེ་ལས། ཨེ་ཡིག་མཐིང་ནག་ཅིག་ཆད་ནས་དེ་ཉིད་
ནམ་མཁའ་མཐིང་ནག་རྣམ་པ་ཆོས་འབྱུང་སྣོལ་མ་ཟུར་དྲུག་ཅན་ཞིག་འཕེལ་ཁ་གྱེན་
དུ་བསྟན་ནས་རྩ་བ་གཉིས་ཀའི་ཕྲ་བ་གཉིས་ཀ་ཟུར་དུ་མར་ཟུག་ཡོད་པ། དོན་ནམ་
མཁའ་དབྱིངས་ཀྱི་དབང་ཕྱུག་མའི་མཁའ་ཀློང་རྣམ་པར་དག་པ། དེ་ཡང་རྒྱ་ཆེན་
པོ་ཆོས་ཀྱི་དབྱིངས་དང་མཉམ་པ། ཆོས་འབྱུང་སྣོལ་མར་བྱས་པའི་འོག་མ་ཤེས་
རབ་དང་། སྟེང་མ་ཐབས་ཀྱི་རང་བཞིན་ནོ། དེ་བཞིན་དུ་ཨ་ལས་ཨེ་ཡཾ་བཾ་ལཾ་
རིམ་པ་བཞིན་དུ་འཕྲོས་ནས། ། མཁའ་ལ་རླུང་བརྟེན་དེ་ལ་ཆུ་ཡི་ཕུང་པོ་
བརྟེན། །དེ་ལ་ས་ཆེན་འདི་བརྟེན་དེ་ལ་འགྲོ་བ་བརྟེན། །ཞེས་གསུངས་པའི་
སྣོད་བཅུད་ཆགས་པའི་འགྲོས་ལྟར་དུ་སྦྱང་གཞི་སྦྱོང་བྱེད་དག་རྫོགས་སྨིན་གསུམ་ཚང་
བའི་ཐོག་ནས་བསྐྱེད་རིམ་འདི་བཤད་དགོས་སོ། །འཁོར་བ་དང་རྣམ་པ་མཐུན་
པས་སྲིད་པ་སྦྱངས་ཤིང་དག མྱ་ངན་ལས་འདས་པ་དང་བཞུགས་ཚུལ་མཐུན་
པས་འཁོར་བ་གཞི་ལ་རྫོགས། ཐམས་ཅད་རྫོགས་རིམ་གྱི་སྨིན་བྱེད་དུ་འགྲོ་བས་ན་
དེ་ལྟར་དག་རྫོགས་སྨིན་གསུམ་ཚང་བ་ཡིན་ནོ། །ལས་བྱང་ཆུང་བའི་སྐབས་ཐོལ་
བསྐྱེད་གཙོ་བོ་བྱེད་རྒྱུ་ཡིན་ཞིང་། ཚིག་སྣ་ཡང་བསྐྱུངས་ནས་སྙིང་པོ་དྲིལ་ཡོད་ལ།
ཡོ་གའི་རྣལ་འབྱོར་གྱི་རྒྱུད་གསུམ་པོ་དང་འབྲེལ་སྐབས་བསྐྱེད་རིམ་གྱི་རྟེན་དང་བརྟེན་
པའི་གོ་རིམ་ཡང་ངེས་དགོས་པ་ཡིན་ནོ། །བསྐྱེད་པའི་སྐབས་སུ་བསྐྱེད་རིམ་གྱི་
གནད་མ་ཤོར་བ་ཞིག་དགོས་པས་ཅུང་ཟད་ཞིབ་ཆ་ཞིག་མ་བྱས་ཐབས་མེད་ཡིན་ལ།
124



ལྷ་ཚོགས་བསྐྱེད་པའི་རིམ་པ། ་
འོ་ན་འོག་གཞི་རླུང་ཆུ་ས་དཀྱིལ་གསུམ་མཁའ་ལ་བརྟེན་ནས་ཆགས་པ་ཡིན་ཞིང༌།
མཁའ་ཀློང་བདེ་བ་ཆེན་པོ་ཆོས་འབྱུང་གི་རྣམ་པ་ལ་ཡཾ་འཕྲོས་ནས་རླུང་གི་དཀྱིལ་
འཁོར་རྡོ་རྗེ་རྒྱ་གྲམ་གྱི་རྣམ་པ་ཅན་ཁ་དོག་སྣ་ལྔ་འོད་ལྔའི་མུ་ཁྱུད་ཀྱིས་བསྐོར་བ་དམ་
ཚིག་སྒྲོལ་མའི་མཁའ་ཀློང་རྣམ་པར་དག་པ་དེ་ཡིན་ནོ། །དེའི་སྟེང་དུ་ཁཾ་ལས་ཆུའི་
དཀྱིལ་འཁོར་མཱ་མ་ཀཱའི་མཁའ་དབྱིངས་རྣམ་པར་དག་པ། དེའི་སྟེང་དུ་ལཾ་ལས་
རིན་པོ་ཆེའི་གསེར་གྱི་ས་གཞི་ཆགས་པ་ཡིན་ནོ། འདི་འབྱུང་བ་རིམ་བརྩེགས་ཞེས་
པ་ཡིན་པས་མེ་མེད་པའི་རྒྱུ་མཚན་གང་ཡིན་ཞེ་ན། དེའི་དོན་ནི་རྒྱུད་ཀློང་གསལ་
ལས། །མཁའ་ལ་རླུང་ཆགས་རྒྱ་གྲམ་ཚུལ། །རླུང་ལས་ཆུ་ཆགས་རྒྱ་མཚོ་
འཁྱིལ། །ཆུ་ལས་ས་ཆགས་ད་ལའི་ཚུལ། །མེ་ནི་རླུང་གི་རྩལ་ཡིན་
ནོ། །ཞེས་གསུངས་ཡོད་ལ། དེའི་དོན་ནི་མེ་རླུང་གི་རྩལ་ཡིན་ཞིང་རང་
ཤུགས་ཀྱིས་ཡོད་པས་ཁྱད་པར་དུ་བྱས་ནས་མ་བསྟན་པ་ཡིན་ནོ། །དེ་སྤྱིར་བཏང་
འུ་ཚོས་མཐོང་ཆོས་མངོན་གྱུར་གྱིས་ཤེས་རྒྱུ་ཞིག་ཀྱང་ཡིན་ལ། དེང་སོང་མིའི་
རིགས་ཀྱི་འཕྲུལ་རིགས་ཀྱི་ཆུ་ཚད་གོང་མཐོར་སོང་ནས་འཇིག་རྟེན་འཕུར་གྲུ་མཁའ་
དབྱིངས་སུ་མངགས་ནས་ཕྱིར་ས་གཞི་ལ་ཤུགས་ཀྱིས་ལྷུང་ནས་བབ་དུས་ལྕགས་སྤྱིར་
བཏང་བ་ཡིན་ན་ཞུ་འགྲོ་བའི་མེ་ཚ་མོ་ཞིག་དེའི་བར་དུ་རླུང་ཤུགས་ཀྱིས་ཡོང་བ་ཡིན་
ཞིང་། དེ་མིན་ན་ཡང་དངོས་པོ་གཉིས་དྲག་ཏུ་བརྡར་ཞིང་གཙུབས་པས་བར་ནས་
དྲོད་དང་མེ་འབྱུང་བ་དེ་རླུང་གི་ནུས་པའམ་རྩལ་ལས་ཐོན་པ་ཡིན་ནོ། །ཀློང་
གསལ་གྱི་ལུང་གི་མེ་ནི་རླུང་གི་རྩལ་ཡིན་ནོ་ཞེས་པ་འདི་ཡང་རྩལ་ཞེས་པ་རིག་རྩལ་
ལ་སོགས་པ་ནམ་བཤད་ཀྱི་སྐབས་སུ་ནུས་པ་ལ་གོ་དགོས་ལ། ངོ་མས་བཤད་ན་
རླུང་དེ་ཡང་འབྱུང་བ་གཞན་གསུམ་གྱི་གྲོགས་ཡིན་ནོ། །རླུང་རྒྱ་གྲམ་གྱི་ལྟེ་བ་ལ་
125



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཡེ་ཤེས་ཀྱི་དྲོད་བག་ཙམ་ཞིག་བྱུང་། དེ་ཆུ་ལ་ཕོག་ནས་རླངས་པ་མཐོངས་ཁུང་གི་
དུ་བ་འདྲ་བ་ཞིག་བྱུང་། དེ་ས་དཀྱིལ་ལ་ཕོག་ནས་ཆན་ལ་ཕབ་བཏབ་པ་དང་འདྲ་
བའི་དྲོད་ཅིག་འབྱུང་ཞིང་། རྒྱུད་ཀློང་གསལ་ལས། །རླུང་ནི་ཀུན་གྱི་གྲོགས་
ཡིན་ནོ། །འབྱུང་བ་གསུམ་ལ་མཉམ་པར་ཁྱབ། །ཅེས་གསུངས་ལ། དེ་
ཚོའི་ཁུངས་དང་གཏུགས་ནས་བཤད་ཆོག་གོ །འབྱུང་བའི་ས་བོན་དེ་རྣམས་ཀྱི་ཡི་
གེའི་ཁ་དོག་ཨེ་མཐིང་ཁ། ཡཾ་ལྗང་གུ། བོ་ངོ་མས་བཤད་ན་ཡེ་ཤེས་ལྔ་ཡི་
རང་མདོག་ལས་མཚོན་ན་དཀར་བོ་ཡིན་ཆོག་ཀྱང་འདིའི་བསྐྱེད་རིམ་གྱི་སྐབས་སུ་མ་
ངེས་པ་ཞིག་ལ་བཞག་ཡོད་ལ། ལས་བྱང་ཆེ་བའི་ནང་དུ་ཁ་དོག་མ་ངེས་རྒྱ་མཚོ་
འཁྱིལ་ཞེས་གསུངས་ཡོད་ཅིང་། གླིང་བཞིའི་རང་ཕྱོགས་ཀྱི་རི་རབ་དང་རྒྱ་མཚོ་དེ་
དེ་དང་མཚུངས་པའི་ཁྱད་པར་ཡོད་ཚུལ་གསུངས་པ་དང་མཐུན་ནོ། །ལཾ་སེར་བོ་
ཡིན་ཞིང༌། རྒྱུའི་ས་བོན་ཨ་ཡིག་ལས་འབྱུང་བཞིའི་ས་བོན་འཕྲོ་འཕྲོར་མཆེད་
སྐབས་འབྱུང་བ་དེ་དང་དེར་འཛིན་གྱི་རྟོག་པ་དང་བྲལ་བའི་འབྱུང་བའི་དྭངས་མ་ཡེ་
ཤེས་ལྔའི་ཡོན་ཏན་བསྡུས་ནས་ཡི་གེའི་རྣམ་པར་འོད་དུ་ཞུ་བ་ལས་འབྱུང་དཀྱིལ་རིམ་
པར་བརྩེགས་པ་དེ་ལྟར་ཡིན་ནོ། །འདིའི་སྦྱང་བྱ་ནི་དཔལ་ལྡན་ཟླ་
བས། །སེམས་ཉིད་ཀྱིས་ནི་སེམས་ཅན་འཇིག་རྟེན་དང༌། །སྣོད་ཀྱི་འཇིག་རྟེན་
ཤིན་ཏུ་སྣ་ཚོགས་བཀོད། །འགྲོ་བ་མ་ལུས་ལས་ལས་སྐྱེས་པར་
གསུངས། །སེམས་སྤངས་ནས་ནི་ལས་ཀྱང་ཡོད་མ་ཡིན། །ཞེས་གསུངས་པ་
ལྟར་དུ་འཁྲུལ་ངོར་སྣང་བའི་འབྱུང་བཞི་རི་གླིང་དང་བཅས་པ་རང་སངས་ལས་སྣང་བ་
དེ་སྦྱང་བྱ་ཡིན་ལ། སྦྱོང་བྱེད་ཡེ་ཤེས་ལྔའི་རང་མདངས་འབྱུང་ལྔའི་ས་བོན་ལས་
འོག་གཞི་འབྱུང་བ་རིམ་བརྩེགས་སུ་སྒོམ་པ། འདིའི་སྦྱངས་འབྲས་ནི་ཆོས་ཉིད་
126



ལྷ་ཚོགས་བསྐྱེད་པའི་རིམ་པ། །
དོན་དམ་པའི་རང་སྣང་གི་ཡེ་ཤེས་བདེ་སྟོང་རྣམ་པར་དག་པའི་མཁའ་ཀློང་དང་བྲལ་
བ་དང་། དགོས་པ་འབྱུང་ལྔའི་བག་ཆགས་མ་སྤངས་གནས་སུ་དག ཡུམ་
ལྔའི་མཁའ་ཀློང་དག་པའི་རྟེན་འབྲེལ་མ་བཙལ་ངང་གིས་རྫོགས། རྩ་ཁམས་རྣམ་
པར་དག་པའི་འབྲས་བུ་མ་བྱས་ལྷུན་གྲུབ་ཏུ་སྨིན་པ་དེ་ལྟ་བུ་ཡིན་ནོ།། ་
ཨ༔ ལས་བློ་འཕྲོས་གཞལ་ཡས་ཁང༔
ཟུར་བཞི་ལོགས་བཞི་སྒོ་བཞི་ལྡན༔
སྟོང་བའི་དབྱིངས་སུ་འཇའ་ལྟར་ཤར༔
ཕྱི་དང་ནང་མེད་ཟང་ཐལ་གསལ༔
ཡིད་འོང་མཛེས་ལྡན་གཞལ་ཡས་ཁང་༔
རྒྱལ་བ་ཞི་ཁྲོའི་བཞུགས་གནས་སོ༔
ཞེས་པ་འདིས་རྟེན་གཞལ་ཡས་ཁང་བཤད་ལ། རྒྱུའི་ཨ་ཡིག་དེ་ཉིད་ལས་འབྱུང་
བཞི་རི་རབ་དང་བཅས་པའི་དྭངས་མ་འདུས་པའི་ཆོས་དབྱིངས་ཡེ་ཤེས་ཀྱི་རང་རྩལ་ཤྲཱི་
ཡིག་ཁ་དོག་ལྔ་དང་ལྡན་པ་ཞིག་ལས་ཐར་བ་ཆེན་པོའི་གཞལ་ཡས་ཁང་བསྒོམ་
དགོས་སོ། །ཧཱུཾ་ཡིག་ཁ་དོག་ལྔ་ལྡན་ལས་ཐར་བ་ཆེན་པོའི་གཞལ་ཡས་ཁང་ཇི་
ལྟར་བསྒོམ་དགོས་ཤེ་ན། ལས་བྱང་ཆུང་བའི་ཚིག་འདི་ཤིན་ཏུ་བསྡུས་པ་ཡིན་
ཞིང་། བསྡུས་པའི་རྒྱུ་མཚན་ནི་བསྐྱེད་རིམ་ཤིན་ཏུ་བྱང་ཆ་ཡོད་པའི་རྣལ་འབྱོར་
བས་ཐོལ་བསྐྱེད་ཀྱི་དགོས་པ་དང་བསྟན་པ་ཡིན་ལ། འདི་ནས་ལས་དང་པོ་པ་ལ་
ཕན་པའི་ཆེད་དུ་ཞིབ་ཆ་བྱས་ན་གོང་གི་ས་དཀྱིལ་གྲུ་བཞི་སེར་བོ་ཆགས་པའི་སྟེང་དུ།
རིན་པོ་ཆེ་སྣ་ཚོགས་ཀྱི་རི་རབ་ཟུར་བཞི་ལོགས་བཞི་དང་བརྒྱད་ཅན་འདིའི་སྐབས་སུ་
ཆུ་མཚམས་ཡན་ཆད་དུ་བསྒོམ་རྒྱུ་ཡིན་པ་དང་། ཆུ་མཚམས་ཡན་ཆད་ཀྱི་ཕྱེད་ཀྱི་
127



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྨད་ཆ་དེ་བང་རིམ་བཞི་བརྩེགས་དང་། ཕྱེད་ཀྱི་སྟོད་ཆ་དེ་གཞལ་ཡས་ཁང་གི་
འོག་གཞི་རུ་གསལ་འདེབས་དགོས་སོ། །དེ་ལྟ་བུའི་འོག་གཞིའི་སྟེང་ལ་ཕྲིན་ལས་
རྣམ་བཞིས་ཡོངས་སུ་ཁྱབ་པའི་བརྡ་རུ་འོག་གཞི་པདྨ་འདབ་མ་སྟོང་ལྡན། དེའི་ལྟེ་
བར་ཡོན་ཏན་ལྷུན་གྱིས་གྲུབ་པའི་བརྡ་རུ་ཉི་མའི་དཀྱིལ་འཁོར་བཀྲག་ལ་འཚེར་བ།
དེའི་སྟེང་དུ་རྣམ་རྟོག་གི་འགྱུ་དྲན་རིག་སྟོང་དུ་གྲོལ་བའི་རྟགས་སུ་སྣ་ཚོགས་རྡོ་རྗེ་སྟེ།
རྡོ་རྗེ་རྒྱ་གྲམ་ཕྱོགས་མདོག་ཅན། རྡོ་རྗེའི་ལྟེ་བ་གྲུ་བཞི་ཡིན་པ། འགྱུར་བ་མེད་
པའི་བརྡ་རུ་མདོག་མཐིང་ཁ་ཡིན་པ། དེའི་སྟེང་དུ་གདུལ་བྱའི་དགོས་འདོད་ཡིད་
བཞིན་དུ་སྐོང་བའི་བརྡ་རུ་རིན་པོ་ཆེའི་གཞལ་ཡས་ཁང་། ནང་ནས་ཕྱི་རུ་རིམ་པ་
བཞིན་དུ་ཁ་དོག་ནི། སྔོ་དང་དཀར་དང་སེར་དང་དམར། །ཀུན་གྱི་ཐ་མ་ལྗང་
གུ་སྟེ། །ཞེས་ཧེ་རུ་ཀ་འདུས་པའི་རྒྱུད་ཀྱི་ལུང་ལས་གསུངས་པ་ལྟར་བིརྨ་དང༌།
ཤེལ། གསེར། པདྨ་རཱ་ག མ་གད་དང་ལྔ་སྟེ་རིམ་པ་བཞིན་དུ་ཡོད་
དོ། །ཡང་མཐིང་དཀར་དམར་སེར་ལྗང་གུའི་རིམ་པ་དེ་ལྟར་སྒྲིག་རྒྱུའི་དགོངས་པ་
ཡང་ཡོད་ལ། བཀའ་བརྒྱད་བདེ་འདུས་ལས་རིགས་ལྔའི་རང་མདོག་གི་ཐོག་ནས་
བཤད་ཡོད་ཅིང་། དེ་དག་ཐམས་ཅད་འགལ་བ་མེད་དོ། །གཞལ་ཡས་ཁང་དེ་
ཉིད་ཆེ་བའི་ཡོན་ཏན་ལྡན་པས་གྲུ་བཞི་བ་ཡིན་ཞིང་། ཚད་མེད་པས་སྒོ་བཞི་དང་
ལྡན་པ་ཡིན་ལ། །སྔགས་ཀྱི་སྐབས་སུ་ཚད་མེད་བཞི་དང་སྒོ་བསྟུན་པའི་རྣམ་ཐར་
ཡང་སྒོ་བཞིར་གསུངས་སོ། །སྒོའི་ནང་འགྲམ་རྣམ་ཤེས་ཚོགས་བརྒྱད་རྣམ་པར་
དག་པའི་ལྷ་ཆེན་བརྒྱད་ཀྱི་ཀ་བ། ལྷ་བརྒྱད་ནི་ཁྱབ་འཇུག་དང༌། མ་ཧཱ་དེ་བ།
བྷིངྒི་རི་དྷི་སོགས་ཡིན། བྷིངྒི་རི་དྷི་ཞེས་པ་བྲམ་ཟེ་ཏམ་བུ་རའི་མིང་ཡིན་ཟེར་སྲོལ་
ཡོད། དེ་ཐམས་ཅད་དག་པ་སྦྱར་ན་ཉེ་ཉོན་ཉི་ཤུ་དག་པ་ལྷ་བྲན་གྱི་དྲལ་ཕྱམ།
128



ལྷ་ཚོགས་བསྐྱེད་པའི་རིམ་པ།
ཡོན་ཏན་ལྷུན་གྱིས་གྲུབ་པའི་རིན་པོ་ཆེ་སྣ་ཚོགས་ཀྱིས་ཐོག་ཕེབས་པ། རྣམ་ཤེས་
ཡུལ་བརྒྱད་དང་བྲལ་བའི་རུས་སྦལ་བརྒྱུད། ཐུགས་རྗེས་མི་གཏོང་བའི་བརྡ་རུ་ཆུ་
སྲིན་གྱི་ཀ་གདན། བཀྲ་ཤིས་པའི་རྟགས་སུ་མུ་ཏིག་དང་རིན་པོ་ཆེའི་ཀ་རྒྱན།
རྣམ་ཐར་བརྒྱད་དང་ལྡན་པའི་རྟགས་སུ་ཉི་མ་ལ་སོགས་པའི་གཟའ་བརྒྱད་དང་རྒྱུ་
སྐར་གྱི་ཀ་གཞུ། ཆེ་བའི་ཡོན་ཏན་དང་ལྡན་པའི་རྟགས་སུ་རྩིག་པའི་སྟེང་གི་ཕ་གུ་
སེར་བོ་རིན་པོ་ཆེའི་ཕྲ་ཡིས་བརྒྱན་པ། སྐྱོན་བྲལ་ཡོན་ཏན་དང་ལྡན་པའི་རྟགས་སུ་
ཕ་གུའི་སྟེང་དུ་ཆུ་སྲིན་ཀ་མ་རུའི་ཁ་ནས་དྲ་བ་དང་དྲ་ཕྱེད་ཀྱི་མིག་ཚགས་དང་ལྡན་པ།
ད་རུང་དཀོན་མཆོག་གསུམ་གྱི་ཆོས་སྒྲ་སྒྲོག་པའི་དྲིལ་བུ་རྩ་བརྒྱད་ཅེས་པ་དང་།
མཚན་དཔེ་བརྒྱ་དང་རྩ་བརྒྱད་མཚོན་པའི་མཆོད་རྟེན་བརྒྱ་དང་རྩ་བརྒྱད་ཀྱིས་བསྐོར་
བ། འདིའི་མཆོད་རྟེན་ཞེས་པ་པུ་ཤུ་རྟ་རྒན་རིས་ལ་གོ་བ་ཡང་གསུངས་ཡོད།
བསྟན་པ་མི་ནུབ་པའི་རྟགས་སུ་མི་ནུབ་པའི་རྒྱལ་མཚན་བཅུ་ཡིས་བསྐོར་བ། མི་
ནུབ་རྒྱལ་མཚན་བཅུ་ཡིས་བསྐོར་ཞེས་དུས་རྒྱུན་འདོན་བཞིན་པ་དེ་ཡིན་ལ། རྒྱལ་
མཚན་དེ་ཡང་རྒྱལ་མཚན་འདྲ་འདྲ་རྡོག་མ་བཅུ་ལ་གསུངས་པ་མ་ཡིན་ཞིང་།
རྒྱལ་མཚན་གྱི་རིགས་བཅུ་ལ་གསུངས་པ་སྟེ། དེ་ཡང་དཔའ་བོ་སྟག་གི་རྒྱལ་
མཚན། གཅན་གཟན་གཟིག་གི་རྒྱལ་མཚན། གཏུམ་ཆེན་དོམ་གྱི་རྒྱལ་
མཚན། རྩལ་ཆེན་སེང་གེའི་རྒྱལ་མཚན། གཟི་མདངས་མི་ཡི་རྒྱལ་མཚན།
དམར་གསལ་ཁྲག་གི་རྒྱལ་མཚན། སྤྲུལ་བ་རྡོ་རྗེའི་རྒྱལ་མཚན། རྒྱ་སྟེའུ་
ལྕགས་ཀྱི་རྒྱལ་མཚན། གདུལ་བྱ་ཤ་བའི་རྒྱལ་མཚན། རིན་ཆེན་སྦྲུལ་ནག་
གི་རྒྱལ་མཚན་ནོ། །ད་རུང་རི་དྭགས་ཆོས་ཉན་ཆོས་འཁོར་ཡོད་ལ། ་ རི་
དྭགས་ཆོས་ཉན་ཆོས་འཁོར་ནི་རི་དྭགས་ཀྲིཥ་ཎ་སཱ་ར་ཕོ་མོས་ཆོས་ཉན་བཞིན་ཡོད་པ།



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཆོས་འཁོར་རིམ་པ་བཅུ་གསུམ་དང་ལྡན་པ། གདུགས་དང་དར་དཔྱངས་བཀྲ་
ཤིས་པའི་རྫས་སྣ་ཚོགས་པ་དེ་ཚོ་བརྡ་རྟགས་མཚོན་པའི་དག་དྲན་རེ་རེ་བཞིན་དུ་ཡོད་
དོ། །ཕྱི་རོལ་ལ་རྣམ་ཤེས་ཚོགས་བརྒྱད་གནས་སུ་དག་པའི་བརྡ་རུ་དུད་ཁྲོད་
བརྒྱད་ཀྱིས་བསྐོར་བ། རྡོ་རྗེ་མཚོན་ཆ་མེ་རིས་བསྐོར་བ་ལ་སོགས་པ་འདི་ནས་
བསྙེལ་གསོས་ཙམ་མམ་ཐུགས་གསོས་ཙམ་དུ་ཞུས་པ་ཡིན་མ་གཏོགས་རྒྱས་པར་
རྒྱུད་སྡེ་ཆེན་མོའི་ནང་དུ་གསལ་བ་ལྟར་དུ་ཡིན་ནོ། །ལྷའི་དཀྱིལ་འཁོར་སྒོམ་པའི་
སྐབས་སུ་ཟག་མེད་ཡེ་ཤེས་ཆེན་པོའི་དཀྱིལ་འཁོར་ཡངས་དོག་གི་མཐའ་ལས་འདས་
ཤིང་། མ་འགགས་འཇའ་ཚོན་བཞིན་དུ་ཤར་བ། ཕྱི་ནང་སྒྲིབ་གཡོག་མེད་པའི་
ཟང་ཐལ། རྒྱ་ཆེན་ཆོས་ཀྱི་དབྱིངས་དང་མཉམ་པ། ནམ་མཁའི་གར་ཁྱབ་ལ་
ཁྱབ་པའི་དེ་ལྟར་གཞལ་ཡས་ཁང་རྒྱ་ཆེན་པོ་བསྒོམ་དགོས་སོ། །གོང་དུ་མགོ་
ཞིག་ནས་བཤད་པ་ལྟར་དུ་དམིགས་པ་རྒྱ་ཆེ་དགོས་ཤིང༌། མི་ཟད་རིན་ཆེན་གྱི་
གཏེར་ཞེས་པ་ལྟར་དུ་སེམས་ཀྱི་བསམ་པའི་རྒྱ་ཆེན་གཞལ་དུ་མེད་པས་དང་པོ་ནས་རྒྱ་
ཆེ་དགོས་པས། རྒྱ་ཆེན་ཆོས་དབྱིངས་དང་མཉམ་པ་དེ་ལྟར་བསྒོམ་དགོས་
སོ། །ད་རུང་གོང་ནས་མ་གླེང་བའི་གཞལ་ཡས་ཁང་གི་ཤར་བུ། - མདབ་ཡབ།
འདོད་སྣམ། སྒོ་དང༌། སྒོ་ཁྱུད། རྟ་བབས། སྣམ་བུ། ཀ་བའི་སྟེང་
གི་རྡོ་རྗེའི་གདུང་མ་དང༌། གདུང་ཆེན། རྩེ་མོའི་རྡོ་རྗེའི་རིན་པོ་ཆེའི་ཏོག་ལ་
སོགས་པ་ཞིབ་ཏུ་བློས་བསླངས་ལག་ཁྲིད་ཀྱི་ཐོག་ནས་མཁྱེན་པར་མཛད་དགོས་ཤིང་
མ་མཁྱེན་ཐབས་མེད་ཡིན་ནོ། །འདིའི་སྦྱང་བྱ་ནི་སེམས་ཅན་ཐམས་ཅད་ཀྱི་ལོངས་
སུ་སྤྱད་རྒྱུའི་ཡུལ་དང་ཁང་ཁྱིམ་ལ་སོགས་པའི་ཞེན་རྟོག སྦྱོང་བྱེད་ཡེ་ཤེས་རིན་
པོ་ཆེའི་གཞལ་ཡས་ཁང་བསྒོམས་པས། སྦྱངས་འབྲས་ཆོས་དབྱིངས་ཡེ་ཤེས་ཀྱི་
130



ལྷ་ཚོགས་བསྐྱེད་པའི་རིམ་པ། །
གཏེར་གནས་གཞལ་ཡས་ཁང་ཡུམ་ལྔ་ཡི་མཁའ་དབྱིངས་རྣམ་པར་དག་པ་གཙུག་
གཏོར་འཁོར་ལོས་བསྒྱུར་བའམ་རྣམ་སྣང་གི་ངོ་བོར་རྟོགས་པ་དེ་ཉིད་སྦྱངས་འབྲས་
ཡིན་ནོ། །འདིའི་དགོས་པ་ནི་དག་རྫོགས་སྨིན་གསུམ་གྱི་དགོས་པ་ཚང་ཞིང་།
ཇི་ལྟར་ཚང་ན་ཕྱི་ནང་གི་རྟེན་རི་ར་བ་ཁང་ཁྱིམ་ཕུང་ཁམས་སོགས་པ་མ་སྤངས་
གནས་སུ་དག སངས་རྒྱས་རང་སྣང་གི་ཞིང་དང་གཞལ་ཡས་ཁང་གི་རྟེན་འབྲེལ་
མ་བཙལ་ངང་གིས་རྫོགས། རྩ་རླུང་ཐིག་ལེའི་འདུ་བ་སྟོང་གསལ་བདེ་བའི་རང་
བཞིན་དེ་མ་བྱས་ལྷུན་གྲུབ་ཏུ་སྨིན་པ་སྟེ་དག་རྫོགས་སྨིན་གསུམ་དེ་ལྟར་ཡིན་
ནོ། །ཞི་ཁྲོ་དམ་པ་རིགས་བརྒྱ་ལ་ཞི་བ་དང་ཁྲོ་བོའི་རིགས་གཉིས་ཡོད་ཅིང་།
བཞུགས་གནས་གཞལ་ཡས་ཁང་སོ་སོ་དང་། བསྲེས་ནས་བཞུགས་པ་གང་ཡིན་
ལས་དང་པོ་པས་བསམ་མི་སྲིད་པ་མ་ཡིན་ཀྱང་གཞལ་ཡས་ཁང་སྟེང་འོག་ཉིས་
བརྩེགས་མེད་པ་དང༌། ཁྲོ་བོའི་བཞུགས་གནས་སོ་སོར་བྱེད་པ་དེ་ལྟར་འདིའི་
སྐབས་སུ་མི་དགོས་ལ། འདི་གཞི་ལམ་འབྲས་གསུམ་གྱི་ཐོག་ནས་བཤད་ན་
གཞིའི་སྐབས་སུ་རྡོ་རྗེའི་ལུས་གཅིག་ལ་སྙིང་ཁར་ཞི་བ་དང་དུང་ཁང་ཁྲོ་བོའི་ལྷ་ཚོགས་
བཞུགས་རྒྱུ་དང་། ལམ་གྱི་སྐབས་སུ་གཞིའི་བཞུགས་ཚུལ་གྱི་རྣམ་པ་དེ་ལྟར་དུ་
ལྷན་གྲུབ་ལུས་དཀྱིལ་ལ་བསྒོམ་དགོས་པ། འབྲས་བུའི་སྐབས་སུ། ཁམས་
དང་སྐྱེ་མཆེད་གནས་དག་པའི། །ཞི་བའི་ལྷ་ཚོགས་ཐུགས་དམ་བསྐང་། །ཉོན་
མོངས་རྟོག་ཚོགས་གནས་གྱུར་བའི། །ཁྲོ་བོའི་ལྷ་ཚོགས་ཐུགས་དམ་
བསྐང༌། །ཞེས་གསུངས་པ་ལྟར་དུ་ཕྱིའི་ཕུང་ཁམས་སྐྱེ་མཆེད་ཐམས་ཅད་མ་
སྤངས་གནས་སུ་དག་པས་ཞི་བ་དང༌། ནང་གི་ཉོན་མོངས་པའི་རྟོག་ཚོགས་ཐམས་
ཅད་མ་སྤངས་གནས་གྱུར་དེ་ཁྲག་འཐུང་ཁྲོ་བོའི་སྐུའི་རྣམ་པ་ཡིན་ནོ། །ངོ་བོ་དང་
131



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གདངས་ཀྱི་རྣམ་པ་ཡིས་གདུལ་བྱའི་སྣང་ཚུལ་ལ་ཞི་བ་དང་ཁྲོ་བོ་གཉིས་སུ་སྣང་ཡང་
དོན་ལ་གཅིག་ཡིན་ལ། སེང་གེ་རྩལ་རྫོགས་ཀྱི་རྒྱུད་ལས། གསང་འདུས་
རིན་ཆེན་ཟུར་བརྒྱད་མཛོད། །རིག་པ་ཡེ་ཤེས་ཡབ་ཡུམ་ཚུལ། །ཞེས་དང༌།
དོན་འཁྱིལ་བྷན་དྷའི་གཞལ་ཡས་མཛོད། །རིག་པ་ཡེ་ཤེས་ཁྲོ་སྐུར་
གནས། །ཞེས་གསུངས་སོ། །འདི་ལ་མཚམས་མཚམས་སུ་དཔེ་མར་མེ་དང་
དེའི་འོད་མདངས་ཀྱི་ཚུལ་དུ་བཞག་པ་ཡང་ཡོད་ཅིང་། མར་མེ་དང་འོད་མདངས་
ལྟར་འོག་ཏུ་ཞི་བའི་འོད་ལས་སྟེང་དུ་ཁྲོ་བོའི་མདངས་ཤར་གསུང་ཚུལ་ཡང་ཡོད་ལ།
ཡང་འགའ་རེས་བུམ་པ་དང་ཁ་རྒྱན་གྱིས་གོ་བརྡ་སྤྲད་ལུགས་ཀྱང་ཡོད་
དོ། །མདོར་ན་ཇི་ལྟར་བཤད་ཀྱང་ངོ་བོ་གཅིག་གི་སྣང་ཚུལ་དང་ཤར་ལུགས་ཡིན་
པས་གཞལ་ཡས་ཁང་ཡང་ཁ་ཁར་བྱས་ནས་བསྒོམ་མི་དགོས་ལ། སྣོད་ཀྱི་འཇིག་
རྟེན་ཞིང་དང་གཞལ་ཡས་ཁང་དུ་གདོད་ནས་གྲུབ་པ་དག་པ་ལྷུན་གྲུབ་ཀྱི་ཞིང་ཁམས་
སུ་ཤར་བའི་ཕ་རོལ་ན་འོག་མིན་ཞེས་པ་ཁ་ཁ་ཞིག་མེད་ཀྱང་དེ་ལ་ཞི་ཁྲོ་ཐ་དད་པའི་
གཞལ་ཡས་ཁང་དང་ཡངས་དོག་དང་གཉིས་འཛིན་གྱི་བློ་གུ་དོག་མི་དགོས་
སོ། །གོང་ནས་བཤད་པའི་གཞལ་ཡས་ཁང་གི་བཀོད་པའི་ནང་ན་ལྷ་ཆེན་གྱི་ཀ་བ།
ལྷ་བྲན་གྱི་དྲལ་ཟེབ། མཐའ་སྐོར་གྱི་དུར་ཁྲོད་རོ་ལངས་ལ་སོགས་པ་དྲག་པོའི་
གཞལ་ཡས་ཁང་གི་བཀོད་པ་ཡང་རང་ཤུགས་ཀྱིས་གྲུབ་ཀྱང་ངོ་བོ་དང་དེའི་གདངས་
ཞེས་བཤད་པའི་སྐབས་སུ་ཞི་ཁྲོ་གཉིས་ཀ་འདྲེས་མར་བྱས་ནས་རྡོ་རྗེ་གྲོད་ལོད་དང་
གྲོད་ཕྲུག་གཉིས་ཀ་མཉམ་དུ་འཆམ་པ་དང་འདྲ་བ་དེ་ལྟ་བུའི་འདིང་རྒྱག་མི་དགོས་
སོ། །ཧཱུྃ་བི་ཤྭ་བི་ཤུདྡྷེ་ཛྙཱ་ན་ཙཀྲ་མཎྜལ་བྷི༔ཞེས་གསུངས་ཏེ། ། བློ་ཆོས་ཀྱི་
དབྱིངས་གཞལ་ཡས་ཁང་གི་ས་བོན་ཡིན་ལ། བི་ཤྭ་སྣ་ཚོགས། བི་ཤུདྡྷེ་རྣམ་
132



ལྷ་ཚོགས་བསྐྱེད་པའི་རིམ་པ།
པར་དག་པ། རྫུ་ན་ཡེ་ཤེས། གྲྭ་འཁོར་ལོ། མཎྜལ་དཀྱིལ་འཁོར།
དེའི་མཇུག་ཏུ་བྷཾ་གཅིག་འབྱུང་བ་ནི་འགག་མེད་གསལ་བརྟན་དག་པའི་རང་བཞིན་དུ་
གསལ་འདེབས་པའི་དོན་ཡིན་ནོ། །དེ་ཡན་ཆད་ཀྱིས་རྟེན་གཞལ་ཡས་ཁང་བཤད་
ཟིན་ཏོ། །
༼༢༽བརྟེན་པ་ལྷ་ཚོགས་བསྐྱེད་པ།
ད་ནི་བརྟེན་པ་ལྷ་ཚོགས་བསྐྱེད་པ་དེ་ཉིད་ཡིན་ཞིང་། འདིའི་སྔོན་དུ་གཞལ་ཡས་
ཁང་གི་ས་གཞི་དང་གདན་བསྐྱེད་པ་དེ་ཤུགས་ལ་གོ་དགོས་པས། གཞི་ཆོས་སྐུ་
འགྱུར་མེད་མཚོན་བྱེད་དུ་མཐིང་གསལ་བིཊརླ་ཞུན་མའི་མདོག་ཅན་གྱི་གཞི་ཡི་སྟེང་
ལ། ལོངས་སྐུ་འགག་མེད་མཚོན་བྱེད་ཀྱི་པདྨ་འདབ་བཞི་ལྟེ་བ་དང་བཅས་པའི་ལྔ་
ཚོམ། དེའི་ཕྱི་རོལ་དུ་སྤྲུལ་སྐུའི་ཐུགས་རྗེ་སྣ་ཚོགས་སུ་འཆར་བ་མཚོན་བྱེད་འདབ་
དྲུག་ཁ་དོག་སྣ་ཚོགས་སུ་བཀྲ་བ། སྐུ་གསུམ་འདུ་འབྲལ་མེད་པའི་པདྨ་མུ་ཁྱུད་
གསུམ་ཅན། ཡེ་ཤེས་ལྔ་ལྷུན་གྲུབ་ཀྱི་བརྡ་རུ་མུ་ཁྱུད་ཀྱི་དབུས་དང་མཐའ་བརྩིས་
ན་ཁ་དོག་ལྔ་ཅན། གདན་དེ་ནི་མངོན་རྟོགས་རྒྱས་བསྡུས་ཀྱི་ལུགས་གང་ལྟར་
བྱས་ན་ཆོག་གོ།
༼) ཞི་བའི་ལྷ་ཚོགས་བསྐྱེད་པ།
༡༽ སྤྱིའི་གཙོ་བོ་བསྐྱེད་པ།
དེ་ལྟར་ལྷ་བསྐྱེད་འདི་ལ་ཞི་ཁྲོ་གཉིས་ལས་དང་པོ་ཞི་བ་ཡིན་ཞིང༌། ཞི་བའི་ལྷ་
ཚོགས་ལ་ཡང་གཙོ་འཁོར་ཡོད་ལ། གཙོ་བོ་ལ་ཡང་སྤྱིའི་གཙོ་བོ་ཞེས་པ་དང་།
13



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
རིགས་ཀྱི་གཙོ་བོ་ཞེས་པ་གཉིས། འཁོར་ལ་ཡང་རྒྱལ་སྲས་སེམས་དཔའི་འཁོར་
དང༌། འགྲོ་འདུལ་སྤྲུལ་བའི་འཁོར་དང་། འཇོམས་བྱེད་ཁྲོ་བོའི་འཁོར་ཞེས་དེ་
ལྟར་ནང་གསེས་ཀྱི་དབྱེ་བ་ཡོད་དོ། །འདི་ནས་དང་པོ་སྤྱིའི་གཙོ་བོ་ཡབ་ཡུམ་
བསྟན་པ་ནི། །
ཧཱུྃ༔ བདག་ཉིད་ཐ་མལ་རང་སེམས་འདི༔
རྟོག་མེད་སྐད་ཅིག་དྲན་རྫོགས་སུ
ཀུན་ཏུ་བཟང་པོ་སྐུ་མདོག་མཐིང་༔
ཆོས་ཉིད་བཟང་མོ་སྐུ་མདོག་དཀར༔
མཉམ་བཞག་སྐྱིལ་ཀྲུང་གཉིས་མེད་འཁྲིལ༔
དལ་དབུས་པད་ཉིའི་གདན་ལ་བཞུགས༔
ཞེས་གསུངས་ཏེ། ཧཱུཾ་བདག་ཉིད་ཐ་མལ་རང་སེམས་འདི་ཞེས་པའི་ཧཱུྃ་ནི་ཐུགས་རྡོ་
རྗེ་ཏིང་ངེ་འཛིན་ཐམས་ཅད་ཀྱི་སྙིང་པོའི་ཡིག་འབྲུའི་སྒྲ་ཡིས་བསྐུལ་ནས་བདག་ཉིད་
ཅེས་བསྐྱེད་པའི་གཞི་བསྟན་པ་ཡིན་ནོ། །ཐ་མལ་ཞེས་པ་འདི་རྫོགས་ཆེན་བཤད་
པའི་སྐབས་སུ་འཁྲུལ་རྟོག་ཐ་མལ་གྱི་ཤེས་པ་དང་། ཉམས་ཐ་མལ་གྱི་ཤེས་པ་
ཞེས་པ་དེ་འདྲའི་ཐ་མལ་མ་ཡིན་པར་འཇིགས་མེད་ཡོན་ཏན་མགོན་པོས། ཐ་མལ་
ཤེས་པ་རྗེན་པ་འདི། །རང་བབས་ཐད་ཀར་སྐྱོང་བའི་ཚེ། །ངོས་གཟུང་རྡུལ་
ཙམ་མེད་མོད་ཀྱང་། །རྟོག་བྲལ་གསལ་ལ་མི་རྟོག་པས། །རང་བཞིན་བར་
སྣང་དག་པ་བཞིན། །སྟོང་སངས་འཛིན་པ་བྲལ་བ་འདི། །བློ་ལས་འདས་པའི་
ཡེ་ཤེས་ཡིན། །ཞེས་གསུངས་པ་ལྟར་དུ་ཡིན་ཞིང་། རྟོག་མེད་སྐད་ཅིག་དྲན་
རྫོགས་སུ། ཀུན་ཏུ་བཟང་པོ་སྐུ་མདོག་མཐིང་། །ཆོས་ཉིད་བཟང་མོ་སྐུ་མདོག་
134



ལྷ་ཚོགས་བསྐྱེད་པའི་རིམ་པ། ་བ་
དཀར། །མཉམ་བཞག་སྐྱིལ་ཀྲུང་གཉིས་མེད་འཁྲིལ། །ཞེས་གསུངས་ཡོད་
ལ། ཆོས་སྐུ་ཀུན་ཏུ་བཟང་པོ་དེ་ཆོས་དབྱིངས་འགྱུར་བ་མེད་པའི་སྐུ་མདོག་ནམ་
མཁའི་མདོག་ཏུ་སྣང་བའི་མཐིང་ག ཆོས་ཉིད་སྟོང་བའི་རང་བཞིན་ཡུམ་ཀུན་ཏུ་
བཟང་མོ་དེ་ཀ་དག་གི་ངོ་བོ་མཚོན་པའི་སྐུ་མདོག་ཟླ་བ་ཆུ་ཤེལ་གྱི་མདོག་ལྟར་དཀར་
ལ་འཚེར་བ་ཞིག་ཡིན་ཞིང་། ཆོས་དབྱིངས་ཐིག་ལེ་ཉག་ཅིག་མཚོན་བྱེད་དུ་ཀུན་
བཟང་ཡབ་ཡུམ་གཉིས་ཀ་ཞལ་གཅིག་རང་མདོག་ཏུ་འཚེར་བ། ཀུན་ཏུ་བཟང་
བོས་འཁོར་འདས་མཉམ་ཉིད་དུ་གཟིགས་པའི་བརྡར་ཕྱག་མཉམ་བཞག་ཏུ་མཛད་པ།
དེ་ཡང་ཕྱག་གཡས་པ་སྟེང་མར་མཛད་པའི་མཉམ་བཞག་དང༌། ཡུམ་ཀུན་ཏུ་
བཟང་མོས་ཀུན་ཁྱབ་ཀྱི་ཡེ་ཤེས་མཚོན་བྱེད་དུ་ཕྱག་གཡོན་སྟེང་དུ་བཀོད་པའི་མཉམ་
བཞག་ཅན་གྱིས་ཡབ་ཀྱི་གཡོན་ཕྱོགས་ནས་འཁྲིལ་ཏེ་ཞབས་གཉིས་རྫོགས་པའི་སྐྱིལ་
ཀྲུང་གིས་བཞུགས་སོ། །དལ་ནི་དཀྱིལ་འཁོར་གྱི་མིང་ཡིན་ལ། འདི་རྒྱས་
པར་བྱས་ན་ད་ལ་དང་། བསྡུས་ན་དལ་ཞེས་འབྲི་ཆོག་པའི་བརྡ་སྦྱོར་ཞིག་ཡིན་
ཞིང་། པདྨ་དང་ཉི་མ་བཞུགས་སའི་གདན་ནོ། །ཤུགས་བསྟན་ཟླ་གདན་དང་
རིན་ཆེན་ཁྲི་རྐང་ཡང་གོ་དགོས་ཤིང༌། པདྨ་འཁོར་བར་མ་ཆགས་པ་མཚོན་བྱེད་
དང༌། ཐབས་ཟླ་བ་ཤེས་རབ་ཉི་མ་གཉིས་ཀ་ཐབས་ཤེས་ཟུང་འཇུག་གི་ཡེ་ཤེས་
མཚོན་བྱེད། དཀྱིལ་འཁོར་གྱི་དབུས་སུ་གཙོ་བོ་ཀུན་བཟང་ཡབ་ཡུམ་བསྒོམ་ཚུལ་
དེ་ལྟར་ཡིན་ནོ། །གདན་གྱི་ཐད་ནས་མི་འཇིགས་པ་སེང་གེའི་ཁྲི། སྟོབས་གླང་
ཆེན་གྱི་ཁྲི། རྫུ་འཕྲུལ་རྟ་ཡི་ཁྲི། ཕོ་བྲང་རྨ་བྱའི་ཁྲི། ཕྲིན་ལས་ཤང་ཤང་གི་
ཁྲི། དེའི་ཐོག་ཏུ་ཐོགས་པ་མེད་པ་ནམ་མཁའ་ལྡིང་གི་ཁྲི་སྟེ་དེ་དག་རྣམས་སྲོག་
ཆགས་བརྒྱད་རེས་བཏེག་པ་ཞིག་ཡིན་ལ། དེ་བཞིན་དུ་ཁྱུང་དང་ནམ་མཁའ་ལྡིང་
135



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གིས་བཏེག་པའི་གདན་ཁྲི། ཤེས་རབ་ཉི་མ། ཐབས་ཟླ་བ། སྐྱོན་གྱིས་མ་
གོས་པ་པདྨ། འདོད་དགུ་འབྱུང་བའི་རིན་ཆེན་ཁྲི་རྐང་། དེ་ཡང་གཙོ་བོ་དང་
འཁོར་གྱི་ཁྱད་པར་གྱིས་ལྔ་བརྩེགས། བཞི་བརྩེགས། ་ སུམ་བརྩེགས།
ཐུབ་པ་དྲུག་ལ་པདྨའི་གདན་རེ་རེ། སྒོ་བ་རྣམས་ལ་ཉི་རྐྱང་རེ་རེར་གསུངས་པ་ལྟར་
དུ་ཡིན་ནོ། །བཞུགས་ཚུལ་ཡང་ཀུན་བཟང་ཡབ་ཡུམ་དང་དེ་བཞིན་གཤེགས་པ་
ཐམས་ཅད་དོན་གཉིས་ལྷུན་གྲུབ་རྫོགས་པའི་སྐྱིལ་ཀྲུང་གིས་བཞུགས་པ་རྒྱལ་པོའི་
ཚུལ་ཅན། ། སེམས་དཔའ་ཡབ་ཡུམ་རྣམས་བློན་པོའི་ཚུལ་གྱིས་གཙོ་བོ་ལ་ཞལ་
ཕྱོགས་ནས་རང་དོན་མཐར་ཕྱིན་ནས་གཞན་དོན་མཛད་པའི་བརྡ་རུ་སེམས་དཔའི་སྐྱིལ་
ཀྲུང་གིས་བཞུགས་པ། སེམས་དཔའི་སྐྱིལ་ཀྲུང་དེ་གཡས་བརྐྱངས་གཡོན་
བསྐུམས་ཀྱི་ཚུལ་ཅན་ཞིག་ཡིན་ལ། ཐུབ་པ་དྲུག་ནི་འགྲོ་དོན་ལ་རྟག་ཏུ་བརྩོན་པ་
རང་རང་གི་འགྲོ་བའི་གཙོ་བོའི་གཟུགས་ཀྱིས་གཞན་དོན་མཛད་པ་ཡིན་པས་རྒྱལ་ཕྲན་
ལྟར་དུ་བཞེངས་པའི་རྣམ་པ་ཅན་ཞིག་ཡིན་ཞིང༌། སྒོ་བ་རྣམས་དམག་དཔོན་གྱི་
ཚུལ་གྱིས་བགེགས་དང་ལོག་འདྲེན་ཚར་གཅོད་པའི་ཚུལ་གྱིས་ཞལ་ཕྱིར་གཟིགས་
ནས་གྱད་ཀྱི་དོར་སྟབས་ཀྱིས་བཞུགས་པ་དེ་ལྟ་བུ་ཞིག་ཡིན་ནོ། །འདིའི་བསྐྱེད་
རིམ་ཡོ་ག་གསུམ་པོ་གཅིག་དྲིལ་གྱི་དགོངས་པ་ཡིན་པར་སྔར་ཡང་ཞུས་ཀྱང་ད་རུང་
གསལ་འདེབས་བྱས་ན་འདི་ཨ་ཏི་ལྟར་གྱི་སྐད་ཅིག་དྲན་རྫོགས་ཡིན་ལ། ཨ་ནུ་
ལྟར་གྱི་མངོན་བྱང་ལྔ་བསྐྱེད་ཚང་ཞིང་། མ་ཧཱ་ལྟར་དུ་ཏིང་འཛིན་གསུམ་བསྐྱེད་
དམ་ཆོ་ག་གསུམ་བསྐྱེད་ཀྱང་འདི་ལ་ཚང་ངོ༌། །སྐད་ཅིག་དྲན་རྫོགས་ཡིན་པར་
ལས་བྱང་ཆེ་ཆུང་གཉིས་ཀའི་ཚིག་གིས་དངོས་སུ་ཟིན་ཡོད་ཅིང༌། མངོན་བྱང་ལྔ་
ཚང་ཚུལ་ནི་ཆོས་ཐམས་ཅད་དེ་བཞིན་ཉིད་དུ་སྒོམ་དུས་དེ་མངོན་བྱང་དང་པོ་སྟོང་པ་
136



ལྷ་ཚོགས་བསྐྱེད་པའི་རིམ་པ།
ཉིད་ལ་མངོན་པར་བྱང་ཆུབ་པ་ཡིན་ལ། ཡེ་ཤེས་ལྔའི་ནང་གི་ཆོས་དབྱིངས་ཡེ་
ཤེས། རིགས་ལྔའི་ནང་གི་དེ་བཞིན་གཤེགས་པའི་རིགས་ཀྱང་ཡིན་ནོ། །པདྨ་
དང་ཉི་མ་གསལ་བ་འདི་གདན་ཉི་མ་ལས་མངོན་པར་བྱང་ཆུབ་པ་ཡིན་ལ། མེ་
ལོང་ཡེ་ཤེས་དང་། རྡོ་རྗེའི་རིགས་ཀྱང་ཡིན་ནོ། །རྒྱུའི་ས་བོན་ཨ་ཡིག་དེ་
གསུང་ཡིག་འབྲུ་ལས་མངོན་པར་བྱང་ཆུབ་པ་ཡིན་ལ། མཉམ་ཉིད་ཡེ་ཤེས་དང་།
རིན་ཆེན་རིགས་ཀྱང་དེ་ལ་ཚང་ངོ༌། ལས་བྱང་ཆུང་བའི་ཤུགས་བསྟན་ཆེ་བའི་
དངོས་བསྟན་ལ་བྱུང་བའི་རྡོ་རྗེ་མཐིང་ནག་བསྒོམ་རྒྱུ་ནི་ཐུགས་ཕྱག་མཚན་ལས་མངོན་
པར་བྱང་ཆུབ་པ་ཡིན་པས་འདི་སོར་རྟོག་ཡེ་ཤེས་དང་པདྨའི་རིགས་ཡིན་
ནོ། །རྒྱུའི་ཕྱག་མཚན་ནམ་ཡི་གེ་ཡོངས་གྱུར་ལས་བདག་ཉིད་ཀུན་བཟང་ཡབ་
ཡུམ་བསྐྱེད་པ་ནི་སྐུ་ཡོངས་སུ་རྫོགས་པ་ལས་མངོན་པར་བྱང་ཆུབ་པ་ཡིན་ལ།
འདི་ལ་བྱ་གྲུབ་ཡེ་ཤེས་དང་ལས་ཀྱི་རིགས་ཀྱང་འདུས་སོ། །ཆོ་ག་གསུམ་ཡང་
འདི་ལ་ཚང་ཞིང་། ཚང་ལུགས་ནི་སྐུ་ཡོངས་སུ་རྫོགས་པའི་ཆོ་ག གསུང་
ཡིག་འབྲུའི་ཆོ་ག ཐུགས་ཕྱག་མཚན་གྱི་ཆོ་ག་སྟེ་སངས་རྒྱས་ཐམས་ཅད་ཀྱི་སྐུ་
གསུང་ཐུགས་ཀྱི་ངོ་བོ་འདུས་པ་ཡིན་ནོ། །འདིའི་སྐད་ཅིག་དྲན་རྫོགས་དང་།
མངོན་བྱང་ལྔ་བསྐྱེད། ཆོ་ག་གསུམ་བསྐྱེད་འདི་རྣམས་དང་འབྲེལ་བའི་སྦྱང་བྱ།
སྦྱོང་བྱེད། སྦྱངས་འབྲས་དང་བཅས་པ་རྒྱུད་དོན་གྱི་དགོངས་པ་ཤིན་ཏུ་རྒྱ་ཆེ་བའི་
རྣམ་དབྱེ་ཤིན་ཏུ་མང་ཡང་། མདོར་བསྡུས་ན་སྦྱོང་བྱེད་གཙོ་བོ་ཀུན་ཏུ་བཟང་པོ་
བསྒོམས་པས། སྦྱང་བྱ་བར་དོའི་སེམས་ཅན་གྱི་རྣམ་ཤེས་ཕ་མའི་ས་བོན་གྱི་
དབུས་སུ་ཞུགས་ནས་རིམ་གྱིས་ལུས་རྫོགས་ནས་ཕྱི་རོལ་དུ་བཙལ་བའི་བར་གྱི་བག་
ཆགས་དེ་ཐམས་ཅད་སྦྱང་རྒྱུ་དང་། སྦྱངས་འབྲས་སངས་རྒྱས་རྣམས་སྤྲུལ་བའི་



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྐུར་བཞེངས་པའི་དུས་སུ་ལྷུམས་སུ་ཞུགས་པ་ནས་བལྟམས་ཚུལ་བསྟན་པའི་བར་གྱི་
མཛད་པ་ཐོབ་རྒྱུ་ལ་སོགས་པ་རིགས་འདི་དག་འདི་མན་ཆད་ལ་འགྲེ་དགོས་པའི་
འགྲེས་རྐང་སྦྱར་རྒྱུ་ཅན་ཡིན་ནོ། །སྲིད་པ་སྦྱངས་ཤིང་དག མྱང་འདས་ཀྱི་
བཞུགས་ཚུལ་རྫོགས། གཉིས་ཀ་རྫོགས་རིམ་ལ་སྨིན་པ་སྟེ། དག་རྫོགས་སྨིན་
པའི་གོ་དོན་དང་དེ་ལྟར་སྦྲེལ་ནས་འགྲོ་དགོས་སོ།།
༢༽ རིགས་ཀྱི་གཙོ་བོ་བསྐྱེད་པ།
༡ རིགས་ལྔ་སྤྱིར་བསྐྱེད་པ།
ད་ནི་རིགས་ཀྱི་གཙོ་བོ་ལྔ་བསྐྱེད་པ་ལ་ཐུག་པ་ཡིན་ཞིང་། འདི་ལ་རིགས་ཀྱི་གཙོ་བོ་
ལྔ་སྤྱིར་བསྐྱེད་པ་དང་། གཙོ་བོ་ཡབ་ཡུམ་ཚོམ་བུ་དང་བཅས་པ་བྱེ་བྲག་སོ་སོར་
བསྐྱེད་པ་སྟེ་མདོ་རྒྱས་གཉིས་སམ་བསྟན་བཤད་གཉིས་ཀྱིས་གསུངས་ཡོད་ལ།
དང་པོ་གཙོ་བོ་རིགས་ལྔ་བསྐྱེད་པ་ནི། །
ཧཱུྃ༔ དཀྱིལ་འཁོར་ཕྱོགས་བཞི་དབུས་དང་ལྔར༔
སེང་གེ་གླང་ཆེན་རྟ་མཆོག་དང་༔
རྨ་བྱ་ཤང་ཤང་ཁྲི་སྟེང་དུ༔
ལོངས་སྐུ་རིགས་ལྔ་ཡབ་ཡུམ་གསལ༔
ཞེས་གསུངས་ཏེ། དཀྱིལ་འཁོར་གྱི་དབུས་སུ་གོང་དུ་ཀུན་བཟང་ཡབ་ཡུམ་བསྐྱེད་
པ་ཡིན་ཞིང་། འདི་ནས་ཕྱོགས་བཞི་དབུས་དང་ལྔར་ཞེས་རིགས་ལྔ་བསྐྱེད་སྐབས་
ས་ཁོངས་ཇི་ལྟར་ཡིན་ཞེ་ན། ལས་བྱང་ཆེ་བའི་མཆན་གྱི་ནང་དུ་ཀུན་བཟང་ཡབ་
ཡུམ་གྱི་ཐུགས་ཀ་ནས་རྣམ་སྣང་ཡབ་ཡུམ་བསྐྱེད་པ་དང་། ཀུན་བཟང་ཡབ་ཡུམ་
138



། ལྷ་ཚོགས་བསྐྱེད་པའི་རིམ་པ། །
རྣམ་སྣང་ཡབ་ཡུམ་གཉིས་ཀྱི་སྤྱི་བོར་བཏེག་ལ་བཞུགས་སུ་གསོལ་ཞེས་གསུངས་
ཡོད་ལ། འདིའི་མཆན་འདི་ལ་གཏེར་ཚེག་བརྒྱབ་འདུག་པས་གཏེར་གཞུང་ཡིན་
ཤས་ཆེ་བས་དགོངས་པ་ལེན་དགོས་ཤིང་། གང་ལྟར་ཡང་ཀུན་བཟང་ཡབ་ཡུམ་
གྱི་ཐུགས་ཀ་ལས་རྣམ་སྣང་བསྐྱེད་ཅེས་པ་ནི་བདག་བསྐྱེད་ཀྱི་སྐབས་སུ་ཐུགས་ཀའི་
ཐད་ཀྱི་བར་སྣང་ལ་བསྐྱེད་པ་དང་། ཀུན་བཟང་ཡབ་ཡུམ་རྣམ་སྣང་ཡབ་ཡུམ་གྱི་
སྤྱི་བོར་བཏེག་ཅེས་པ་དེ་མདུན་བསྐྱེད་ལ་དགོངས་ནས་གསུངས་པ་ཡིན་པར་དེ་ཉིད་གོ་
དགོས་སོ། །འདི་གོ་ལྡོག་ནས་གསུང་མཁན་ཡང་ཡོད་མོད་ཀྱང་བརྟགས་ཤིང་
དཔྱད་པའི་གཞི་ཞིག་རེད་སྙམ། རྣམ་སྣང་གི་སྤྱི་བོར་ཀུན་བཟང་ཡབ་ཡུམ་སྒོམ་
སྐབས་སེང་ཁྲི་ལོགས་སུ་མི་དགོས་ལ། གཏེར་གཞུང་གི་ནང་དུ་ཡང་གསལ་
སྟོང་པདྨ་ཉི་ཟླའི་གདན་ལ་བཞུགས་གསུངས་པ་དང་དགོངས་པ་གཅིག་པ་ཡིན་
ནོ། །དང་པོ་དཀྱིལ་འཁོར་གྱི་དབུས་སུ་སྒོམ་སྐབས་ཁྲི་ཡོད་པའི་རྟགས་ཅི་ཡོད་ཅེ་
ན། སྒྱུ་འཕྲུལ་ཐར་བའི་ནང་དུ། འཁོར་ལོའི་ལྟེ་བར་མི་འཇིགས་སྟེང་ཞེས་
གསུངས་ཡོད་ཅིང་། ཀུན་མཁྱེན་ཆེན་པོས་ཐེག་པ་འོག་མས་ཉམས་མི་ང་ཞིང་མི་
འཇིགས་པ་བཞི་མཚོན་པའི་དབུས་སུ་སེང་གེའི་ཁྲི་ཞེས་དངོས་བསྟན་དུ་གསུངས་ཡོད་
དོ། །འདིའི་སྐབས་སུ་ཐེ་ཚོམ་སྐྱེ་སྲིད་པའི་དོགས་གནས་ཤིག་ལ་དཀྱིལ་འཁོར་གྱི་
གཙོ་བོ་ཀུན་བཟང་ཡབ་ཡུམ་ཡང་ཡིན་པ་ལྟ་བུ། སྒོམ་ཁོག་གི་ནང་ན་རྣམ་སྣང་
ཡང་གྱུར་ཡོད་པ་ལྟ་བུ། གནས་འདྲེན་གྱི་སྐབས་སུ་རྡོར་སེམས་ཡིན་པ་འདྲ་བ་
འདི་མི་འདྲ་བ་འབྱུང་བའི་རྒྱུ་མཚན་ཅི་ཡིན་སྙམ་པའི་རྟོག་པ་སྐྱེ་སྲིད་མོད། སྤྱིར་ན་
སངས་རྒྱས་སྐུ་གསུམ་གྱི་རོལ་བ་ལ་རྣམ་པ་གཅིག་ཏུ་ངེས་དགོས་པ་དང་བཟང་ངན་
དུ་བལྟ་རྒྱུ་དེ་ལྟར་མ་ཡིན་ཞིང༌། ཀུན་ཏུ་བཟང་པོ་བཟང་ངན་མེད་པ་
13



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ལ། །བཟང་ངན་གཉིས་སུ་གཉིས་སུ་ལྟ་བ་ཐང་རེ་ཆད་གསུངས་པ་ལྟར་དུ་ཡིན་ལ།
ཁྱད་པར་དུ་གདུལ་བྱའི་དབང་གིས་འདུལ་བྱེད་དེ་དང་དེར་སྣང་བ་ཡིན་ན་ཆོས་སྐུའི་
གནས་སྐབས་ན་ཆོས་སྐུ་ཀུན་ཏུ་བཟང་པོ། ལོངས་སྐུའི་གནས་སྐབས་ན་ལོངས་
སྐུ་རྒྱལ་བ་རིགས་ལྔའི་གཙོ་བོ་རྣམ་པར་སྣང་མཛད། སྤྲུལ་སྐུས་འགྲོ་དོན་མཛད་
པའི་གནས་སྐབས་ན་རྡོ་རྗེ་སེམས་དཔར་སྣང་བ་ལ་སོགས་པ་རྒྱལ་བའི་ཕྲིན་ལས་དང་
སྤྲུལ་བའི་རོལ་གར་བསམ་གྱིས་མི་ཁྱབ་པ་ཡིན་པས་འདི་ལ་འགལ་བ་ཡོད་པ་མ་ཡིན་
ནོ། །དེ་ལྟར་ན་དཀྱིལ་འཁོར་གྱི་དབུས་སུ་རིན་པོ་ཆེའི་ཁྲི་མི་འཇིགས་སེང་གེ་
བརྒྱད་ཀྱིས་བཏེག་པ་པདྨ་ཉི་ཟླས་རྒྱན་པའི་གདན་གྱི་སྟེང་ན་རྣམ་པར་སྣང་མཛད་ཡབ་
ཡུམ། ཤར་ཕྱོགས་སུ་སྟོབས་གླང་ཆེན་གྱིས་བཏེག་པའི་ཁྲི་གོང་བཞིན་དུ་པདྨ་ཉི་
ཟླས་བརྒྱན་པའི་སྟེང་ན་མི་བསྐྱོད་པ་ཡབ་ཡུམ། ་ ལྷོ་ཕྱོགས་ན་རྫུ་འཕྲུལ་རྟའི་ཁྲི་
པདྨ་ཉི་ཟླས་བརྒྱན་པའི་སྟེང་ན་རིན་ཆེན་འབྱུང་ལྡན། ནུབ་ཕྱོགས་ན་དབང་རྨ་བྱའི་
ཁྲིའི་སྟེང་ན་སྣང་བ་མཐའ་ཡས། བྱང་ཕྱོགས་ན་ཐོགས་པ་མེད་པ་ཤང་ཤང་གི་
ཁྲིའི་སྟེང་ན་དོན་ཡོད་གྲུབ་པ་ཡབ་ཡུམ་གསལ་འདེབས་ཞེས་སྤྱིར་བསྟན་པ་ཡིན་ནོ།།
༢ དབུས་ཕྱོགས་ཀྱི་ཚོམ་བུའི་དཀྱིལ་འཁོར་བསྐྱེད་པ། །
བྱེ་བྲག་རིགས་ཀྱི་གཙོ་བོ་ཚོམ་བུའི་འཁོར་དང་བཅས་པ་གསལ་འདེབས་པ་དེ་ཉིད་
བཤད་པའི་སྐབས་ལས་དཀྱིལ་འཁོར་གྱི་གཙོ་བོ་དབུས་སུ་རྣམ་སྣང་ཡབ་ཡུམ་གསལ་
འདེབས་པ་ནི།
རྣམ་སྣང་དབྱིངས་ཕྱུག་སྐུ་མདོག་དམ
འཁོར་ལོ་དྲིལ་འཛིན་གཉིས་མེད་འཁྲིལ༔



ལྷ་ཚོགས་བསྐྱེད་པའི་རིམ་པ།
རང་སྣང་དཀྱིལ་འཁོར་དབུས་ཕྱོགས་སུ
སྣང་ལ་རང་བཞིན་མེད་པར་གསལ༔
ཞེས་གསུངས་ཏེ། རྣམ་སྣང་དང་དབྱིངས་ཕྱུག་གི་སྐུ་མདོག་ཅེས་རྣམ་སྣང་གཏི་
མུག་མ་སྤངས་གནས་སུ་དག་པའི་སྐུ་མདོག་དཀར་བོ། འདི་ཡང་སྒྱུ་འཕྲུལ་དང་
ཁྱད་པར་ཅུང་ཟད་ཡོད་ལ། ཡུམ་ནམ་མཁའ་དབྱིངས་ཀྱི་དབང་ཕྱུག་མ་ཡང་དེ་
བཞིན་དུ་ནང་གི་སེམས་དང་ཕྱིའི་ནམ་མཁའ་མ་སྤངས་གནས་སུ་དག་པའི་སྐུ་མདོག་
དཀར་མོ། ཡབ་ཀྱི་ཕྱག་གཡས་པས་དབང་སྒྱུར་གྱི་འཁོར་ལོ་རྩིབས་བརྒྱད་པ་
ཐུགས་ཀར་འཛིན་ཅིང་། ཕྱག་མཚན་འདི་ཚོ་ཡང་སྒྱུ་འཕྲུལ་དང་ཁྱད་པར་མི་འདྲ་
བ་ཅུང་ཟད་རེ་ཡོད་ཀྱང་ཁྱད་པར་ཆེན་པོ་དོན་ལ་མེད་དོ། །གཡོན་སྟོང་འཛིན་དག་
པའི་ཤེས་རབ་ཀྱི་དྲིལ་བུ་དང་བཅས་ཏེ་ཡུམ་ལ་འཁྱུད་པ། ཡུམ་གྱི་ཕྱག་མཚན་
ཡབ་དང་འདྲ་བར་གཡས་གཡོན་གོ་ལྡོག་སྟེ་བསྣམས་པ་འོག་མ་རྣམས་ཀྱང་འདྲ་ལ།
སྒྱུ་འཕྲུལ་གྱི་ནང་དུ་ཕྱག་མཚན་བསྣམ་ལུགས་ཡབ་དང་འདྲའོ། །གསལ་
འདེབས་ལུགས་སྣང་ལ་རང་བཞིན་མེད་པ་མ་འགགས་འཇའ་ཚོན་བཞིན་དུ་སྣང་ཞིང༌།
སྟོང་གསལ་སྒྲིབ་གཡོག་དང་བྲལ་བ་འོད་ལུས་ཡེ་ཤེས་ཀྱི་སྙིང་པོ་ཅན་འདིའི་འོག་
ནས་ཀྱང་ཐམས་ཅད་དེ་ལྟར་དུ་གསལ་འདེབས་དགོས་སོ། །བསྐྱེད་ཆོག་རྒྱས་པ་
ལྟར་དུ་བྱས་ན་འདིའི་སྐབས་སུ་ས་བོན་སོ་སོར་བསྐྱེད་པ་རྐྱེན་གྱི་སྔགས་དང་སྦྲེལ་ནས་
འབྱུང་བ་ཞིག་ཡིན་ཀྱང་འདི་ནས་མི་འབྱུང་བའི་རྒྱུ་མཚན་ནི་ལས་བྱང་ཆུང་བ་འདི་གཙོ་
བོ་ཐོལ་བསྐྱེད་ཡིན་ཞེས་བཤད་ཟིན་པའི་རྒྱུ་མཚན་གྱིས་ཡིན་ནོ།། །
141



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
༣ ཤར་ཕྱོགས་ཀྱི་ཚོམ་བུའི་དཀྱིལ་འཁོར་བསྐྱེད་པ།
ད་ནི་ཤར་ཕྱོགས་ཀྱི་ཚོམ་བུའི་དཀྱིལ་འཁོར་ནི། །
༔ རྡོར་སེམས་སྤྱན་མ་སྐུ་མདོག་མཐིང་༔
རྡོ་རྗེ་དྲིལ་འཛིན་གཉིས་མེད་འཁྲིལ༔
གཡས་སུ་ས་སྙིང་མྱུ་གུ་དཀར༔
གཡོན་དུ་བྱམས་པ་ཀླུ་ཤིང་དཀར༔
མདུན་དུ་ལཱ་མྱེ་མེ་ལོང་དཀ༦
རྒྱབ་ཏུ་པཧྥེ་མེ་ཏོག་དཀར༔
རྡོ་རྗེ་རིགས་ཀྱི་གཙོ་འཁོར་དྲུག
མ་ཡེངས་ཡིད་ཡུལ་གསལ་བར་བསྒོམ༔
ཞེས་གསུངས་ཏེ། ཤར་ཕྱོགས་ཀྱི་དཀྱིལ་འཁོར་གྱི་གཙོ་བོ་རྡོར་སེམས་སམ་མི་
བསྐྱོད་པ་ཞེ་སྡང་མ་སྤངས་གནས་སུ་དག་པའི་འགྱུར་བ་མེད་པའི་སྐུ་མདོག་མཐིང་ཁ་
ནམ་མཁའི་མདོག་ཅན། ཕྱག་གཡས་པས་ཐབས་འགྱུར་བ་མེད་པའི་རྡོ་རྗེ་རྩེ་ལྔ་བ་
བསྣམས་པ། ཕྱག་གཡོན་པས་སྟོང་པ་ཉིད་ཀྱི་དྲིལ་བུ་དང་བཅས་ཏེ་ཡུམ་ལ་
འཁྱུད་པ། ཡུམ་སངས་རྒྱས་སྤྱན་མ་ཆ་ལུགས། སྐུ་མདོག ཕྱག་མཚན་
ཡབ་དང་འདྲ་བར་མཉམ་པར་སྦྱོར་ཞིང་གཉིས་མེད་དུ་འཁྲིལ་བ་དེ་རིགས་ཀྱི་གཙོ་བོ་
ཡིན་ནོ། །འདི་འཁོར་གྱི་ནང་དུ་བསྡུ་དུས་རང་བཞིན་གཉིས་སུ་མེད་པའི་འཁོར་
ཞེས་པ་དེ་ཡིན་ལ། གཙོ་བོ་ལ་ལྟོས་ན་རང་བཞིན་ཐ་མི་དད་པ་དང་འཁོར་ལ་ལྟོས་
ན་རིགས་ཀྱི་གཙོ་བོ་ཡིན་ཞིང་། ཡིན་ན་ཡང་གཙོ་འཁོར་ཡོངས་རྫོགས་དཀྱིལ་
142



ལྷ་ཚོགས་བསྐྱེད་པའི་རིམ་པ། ་
འཁོར་གཅིག་ཏུ་འདུས་པ་ནི་ངེས་དོན་རྫོགས་རིམ་ལྟར་ན་རིག་པ་གཅིག་གི་སྤྲོ་བསྡུ་
ལས་མ་འདས་པའི་སྟབས་ཀྱིས་ཡིན་ནོ། །རྒྱལ་སྲས་སེམས་དཔའ་སེམས་མའི་
འཁོར་གཡས་སུ་ས་སྙིང་མྱུ་གུ་དཀར་ལ་སོགས་པས་བསྟན་ན་གཡས་སུ་བྱང་ཆུབ་
སེམས་དཔའ་ས་ཡི་སྙིང་པོ་ཡིན་ཞིང༌། འདི་ནས་མཐོང་། ཐོས། སྣོམ།
མྱོང་བ་བཞི་བོ་དེ་ས་སྙིང་། ཕྱག་རྡོར། ནམ་མཁའི་སྙིང་པོ། སྤྱན་རས་
གཟིགས་བཞི་བོ་དང་སྦྱར་ནས་བཤད་སྐབས་མིག་གི་རྣམ་ཤེས་མ་སྤངས་གནས་སུ་
དག་པས་མཐོང་བ་རྣམ་པར་དག་པ་ས་སྙིང་སྐུ་མདོག་དཀར་བོ། ཡེ་ཤེས་ཀྱི་མྱུ་གུ་
སྐྲུན་པར་བྱེད་པའི་བརྡ་རུ་རིན་པོ་ཆེའི་མྱུ་གུ་འཛིན་པ་ཞིག་ཡིན་ལ། གཡོན་དུ་རྣ་
བའི་རྣམ་ཤེས་མ་སྤངས་གནས་སུ་དག་པ་བྱང་ཆུབ་སེམས་དཔའ་བྱམས་པ། དེ་
ཉིད་ཐོས་པ་རྣམ་པར་དག་པ་ཕྱག་ན་ཉོན་མོངས་པའི་ཚ་གདུང་སེལ་བར་བྱེད་པའི་ཀླུ་
ཤིང་བསྣམས་པ་སྐུ་མདོག་དཀར་བོ་ཅན། བྱང་ཆུབ་སེམས་དཔའ་གཉིས་ཀའི་
ཕྱག་གཡོན་པས་སྟོང་ཉིད་ཤེས་རབ་ཀྱི་སྒྲ་དབྱངས་སྒྲོག་པའི་དྲིལ་བུ་འཛིན་པ།
འཁོར་འདས་མཉམ་པར་རོལ་བའི་བརྡ་རུ་པད་ཉི་ཟླ་བའི་གདན་ལ་བཞུགས་པ་དང་།
སྲིད་དང་ཞི་བའི་མཐའ་གཉིས་དག་པའི་ཞབས་སེམས་དཔའི་སྐྱིལ་ཀྲུང་གིས་བཞུགས་
པ། འདི་མན་ཆད་སེམས་དཔའ་ཐམས་ཅད་གཅིག་མཚུངས་ཡིན་ནོ། །གཙོ་
བོའི་མདུན་དུ་གཟུགས་སྣང་མ་སྤངས་གནས་སུ་དག་པ་སེམས་མ་ལཱ་སྱེ་མ་སྐུ་མདོག་
དཀར་བོ་ཕྱག་ན་གཟུགས་ཀྱི་གསལ་སྣང་དག་པའི་ཕྱིར་དུ་མེ་ལོང་བསྣམས་པ།
རྒྱབ་ཏུ་སེམས་མ་པུཥྛ་མ་ཕྱག་ན་མེ་ཏོག་བསྣམས་པ། པཉྩེ་མ་ནི་འདས་པའི་རྟོག་
པ་དག་ཅིང་བྱང་ཆུབ་ཀྱི་ཡན་ལག་མཚོན་པའི་མེ་ཏོག་ཕྱག་ན་བསྣམས་པ་སྐུ་མདོག་
དཀར་བོ། པད་ཉི་ཟླ་བའི་གདན་ལ་སེམས་མའི་སྐྱིལ་ཀྲུང་གིས་བཞུགས་པ།
143



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
འདིའི་སེམས་དཔའ་དང་སེམས་མའི་སྐྱིལ་ཀྲུང་གི་ཁྱད་པར་ནི་གཡས་བརྐྱངས་
གཡོན་བསྐུམས་ཀྱི་ཁྱད་པར་ཡོད་ཅིང་། གཡས་གཡོན་བརྐྱངས་བསྐུམས་ཀྱི་ཁྱད་
པར་ནི་ཡབ་རྣམས་ཀྱིས་གཡས་དང་ཡུམ་རྣམས་ཀྱིས་གཡོན་བརྐྱངས་པའི་ཕྱེད་སྐྱིལ།
འདི་ད་རུང་གཞན་དོན་གྱི་མཛད་པ་མ་རྫོགས་པའམ་གཞན་དོན་གྱི་མཛད་པ་ལྷུར་
བཞེས་པའི་བརྡ་རྟགས་སུ་སེམས་དཔའ་དང་སེམས་མའི་སྐྱིལ་ཀྲུང་གིས་བཞུགས་པ་
ཡིན་ནོ། །དེ་ལྟ་བུ་ཐུགས་རྡོ་རྗེ་རིགས་ཀྱི་གཙོ་འཁོར་དྲུག་གཙོ་བོ་ཡབ་ཡུམ་གཉིས་
འཁོར་སེམས་དཔའ་སེམས་མ་ཡབ་ཡུམ་བཞི་དང་དྲུག་པོ་དེ་མ་ཡེངས་ཡིད་ཀྱི་ཡུལ་
དུ་གདོས་བཅས་ཟག་པ་ཅན་གྱི་སྙིགས་མ་ལྔ་དག་ནས་དྭངས་གསལ་འགག་པ་མེད་
པའི་ཡེ་ཤེས་ལྔའི་གདངས་སྣ་ཚོགས་འོད་ལྔར་གསལ་ཞིང་འཚེར་བའི་ཀློང་ན་སྐུ་སྣང་
སྟོང་གསུང་གྲག་སྟོང་ཐུགས་བདེ་སྟོང་ཡེ་ཤེས་ཀྱི་ངོ་བོར་འདུག་པའི་གཟུགས་སྐུ་
མཚན་དཔེའི་བདག་ཉིད་སྣང་ལ་རང་བཞིན་མེད་པར་གསལ་བར་བསྒོམ་དགོས་
གསུངས་སོ། །ལས་བྱང་ཆེ་བ་དང་འདྲ་བར་ཡབ་ཡུམ་གྱི་ཐུགས་ཀ་ནས་རྒྱུའི་ས་
བོན་གྱི་ཡི་གེ་འཕྲོས་ནས་དེ་ཡོངས་སུ་གྱུར་བ་མེད་པ་ནི་སྐད་ཅིག་དྲན་རྫོགས་སུ་ཐོལ་
བསྐྱེད་ཀྱི་བསྐྱེད་རིམ་གསལ་འདེབས་ཀྱི་ཁྱད་པར་ཡིན་ཚུལ་གོང་ནས་ཞུས་པ་ལྟར་དུ་
ཡིན་ནོ།།
ཡིན་ནོ།།
ལྷོ་ཕྱོགས་ཀྱི་ཚོམ་བུའི་དཀྱིལ་འཁོར་བསྐྱེད་པ།
དཀྱིལ་འཁོར་གྱི་རིགས་ཀྱི་ཚོམ་བུ་གཉིས་པ་ནི། །
རིན་འབྱུང་མཱ་ཀི་སྐུ་མདོག་སེར༔
རིན་ཆེན་དྲིལ་འཛིན་གཉིས་མེད་འཁྲིལ༔
༤༣



།
3] །
ལྷ་ཚོགས་བསྐྱེད་པའི་རིམ་པ།
གཡས་སུ་ཀུན་བཟང་སྙེ་མ་སེམ
གཡོན་དུ་ནམ་སྙིང་རལ་གྲི་སེར༔
མདུན་དུ་མཱ་ལེ་ཕྲེང་འཛིན་སེར༔
རྒྱབ་ཏུ་ངྷ་པེ་སྤོས་ཕོར་སེ༔
རིན་ཆེན་རིགས་ཀྱི་གཙོ་འཁོར་དྲུག
མ་ཡེངས་ཡིད་ཡུལ་གསལ་བར་བསྒོམ༔
ཞེས་གསུངས་ཏེ། ཚོར་བའི་ཕུང་པོ་དག་པ་རིན་ཆེན་འབྱུང་ལྡན། ང་རྒྱལ་མ་
སྤངས་གནས་སུ་དག་པ་སྐུ་མདོག་སེར་བོ། ཕྱག་གཡས་པས་རང་རྟགས་ནོར་བུ་
རིན་པོ་ཆེ་དང་། གཡོན་པས་དྲིལ་བུ་སྤྱི་མཚུངས་ཀྱིས་བསྣམས་པ། ཡུམ་མཱ་
མ་ཀཱི་ཡང་རིན་པོ་ཆེ་དང་དྲིལ་བུ་འཛིན་པ་དང་གཉིས་མེད་དུ་འཁྲིལ་བའོ། །སྣམ་
བྱེད་སྣ་ཡི་རྣམ་ཤེས་མ་སྤངས་གནས་སུ་དག་པ་གཡས་སུ་བྱང་ཆུབ་སེམས་དཔའ་
ཀུན་ཏུ་བཟང་པོ་སེམས་ཅན་གྱི་རེ་བ་སྐོང་བའི་རིན་པོ་ཆེའི་སྙེ་མ་འཛིན་པ། གཡོན་
དུ་མྱོང་བྱེད་ལྕེ་ཡི་རྣམ་ཤེས་མ་སྤངས་གནས་སུ་དག་པ་བྱང་ཆུབ་སེམས་དཔའ་ནམ་
མཁའི་སྙིང་པོ་ཉོན་མོངས་དུག་གསུམ་གྱི་རྒྱུན་གཅོད་པའི་རལ་གྲི་འཛིན་པ།
སེམས་མ་མཱ་ལེ་དང་དྷུ་པེ་གཉིས་ཏེ་ཆོས་ཅན་གྱི་རྟོག་པ་དག་པའི་ཕྲེང་བ་དང་དྲིའི་ཞེན་
པ་དག་པའི་སྤོས་ཕོར་བསྣམས་པ། དེ་ལྟ་བུའི་རིན་ཆེན་རིགས་ཀྱི་གཙོ་འཁོར་རྣམ་
པ་དྲུག་པོ་དེ་ཡང་དེ་ལྟར་དུ་མ་ཡེངས་ཡིད་ཡུལ་གསལ་བར་བསྒོམ་གསུངས་སོ།།
༥ ནུབ་ཕྱོགས་ཀྱི་ཚོམ་བུའི་དཀྱིལ་འཁོར་བསྐྱེད་པ།
ཡང་ནུབ་ཕྱོགས་ཀྱི་ཚོམ་བུའི་ལྷ་ཚོགས་ནི།
145



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཧོ༔ མཐའ་ཡས་གོས་དཀར་སྐུ་མདོག་དམར༔
པདྨ་དྲིལ་འཛིན་གཉིས་མེད་འཁྲིལ༔
གཡས་སུ་སྤྱན་གཟིགས་པད་འཛིན་དམར༔
གཡོན་དུ་འཇམ་དཔལ་རལ་གྲི་དམ༔
མདུན་དུ་གཱིརྟི་པི་ཝང་དམར༔
རྒྱབ་ཏུ་ཨཱ་ལོ་མར་མེ་དམར༔
པདྨ་རིགས་ཀྱི་གཙོ་འཁོར་དྲུག༔
མ་ཡེངས་ཡིད་ཡུལ་གསལ་བར་བསྒོམ༔
ཞེས་གསུངས་ཏེ། འདུ་ཤེས་ཀྱི་ཕུང་པོ་དག་ཅིང་འདོད་ཆགས་མ་སྤངས་གནས་སུ་
དག་པ་སྣང་བ་མཐའ་ཡས་ཡིན་ལ། ཕྱག་གཡས་པས་མ་ཆགས་པདྨའི་རང་
རྟགས་ཀྱི་ཕྱག་མཚན་དང་གཡོན་ན་དྲིལ་བུ་བསྣམས་པ། ཡུམ་ཆེན་གོས་དཀར་
མོ་དང་མཉམ་པར་སྦྱོར་བ། གཡས་སུ་བྱང་ཆུབ་སེམས་དཔའ་སྤྱན་རས་གཟིགས་
སྐྱོན་གྱིས་མ་གོས་པའི་བརྡ་རུ་པདྨ་བསྣམས་པ། གཡོན་དུ་འཇམ་དཔལ་གཏི་མུག་
རྨོངས་པ་སྐྱོབ་པའི་རལ་གྲི་བསྣམས་པ། མདུན་དུ་ཡུམ་སེམས་མ་གཱིརྟི་མ་སྒྲ་
གནས་སུ་དག་པའི་པི་ཝང་དང་། རྒྱབ་ཏུ་ཨཱ་ལོ་མའམ་མར་མེ་མ་ནི་མ་འོངས་
པའི་རྟོག་པ་གནས་སུ་དག་པའི་མར་མེ་བསྣམས་པ་སྟེ་པདྨ་རིགས་ཀྱི་གཙོ་འཁོར་དྲུག་
པོ་ཡིན་ནོ།།
༦ བྱང་ཕྱོགས་ཀྱི་ཚོམ་བུའི་དཀྱིལ་འཁོར་བསྐྱེད་པ། །
བྱང་ཕྱོགས་ཀྱི་ཚོམ་བུའི་དཀྱིལ་འཁོར་དུ།
146



ལྷ་ཚོགས་བསྐྱེད་པའི་རིམ་པ། །
སཱ དོན་གྲུབ་སྒྲོལ་མ་སྐུ་མདོག་ལྗང་༔
རྒྱ་གྲམདྲིལ་འཛིན་གཉིས་མེད་འཁྲིལ༔
གཡས་སུ་སྒྲིབ་སེལ་པོ་ཏི་ལྗང་༔
གཡོན་དུ་ཕྱག་རྡོར་རྡོར་འཛིན་ལྗང་༔
མདུན་དུ་གྷན་དྷེ་དུང་ཕོར་ལྗང་༔
རྒྱབ་ཏུ་ནིརྟི་ཞལ་ཟས་ལྗང་༔
ལས་ཀྱི་རིགས་ཀྱི་གཙོ་འཁོར་དྲུག
མ་ཡེངས་ཡིད་ཡུལ་གསལ་བར་བསྒོམ༔
ཞེས་གསུངས་ཏེ། འདུ་བྱེད་ཀྱི་ཕུང་པོ་དག་ཅིང་ཕྲག་དོག་མ་སྤངས་གནས་སུ་དག་
པ་དོན་ཡོད་གྲུབ་པ། ཕྱག་གཡས་པས་ལས་བཞི་ལྷུན་གྱིས་གྲུབ་པའི་རང་རྟགས་
རྡོ་རྗེ་རྒྱ་གྲམ་གྱི་ཕྱག་མཚན་དང་གཡོན་པས་དྲིལ་བུ་བསྣམས་པ། ཡུམ་ཆེན་དམ་
ཚིག་སྒྲོལ་མ་དང་མཉམ་པར་སྦྱོར་བ། གཡས་སུ་སེམས་དཔའ་སྒྲིབ་པ་རྣམ་སེལ་
ཉོན་མོངས་ཆོས་ཉིད་མཁྱེན་པའི་པོ་ཏི་བསྣམས་པ། གཡོན་དུ་ཕྱག་ན་རྡོ་རྗེ་བདུད་
དང་ཉོན་མོངས་འཇོམས་པའི་རྡོ་རྗེ་བསྣམས་པ། མདུན་དུ་སེམས་མ་གྷན་དྷེ་མ་ད་
ལྟའི་རྟོག་པ་དག་པའི་དྲི་ཡིས་གང་བའི་དུང་ཕོར་བསྣམས་པ། རྒྱབ་ཏུ་ནིརྟི་མ་རོ་
དག་པའི་ཞལ་ཟས་བསྣམས་པ། དེ་ལྟ་བུའི་ལས་ཀྱི་རིགས་ཀྱི་གཙོ་འཁོར་དྲུག་པོ་
དེ་ཡང་མ་ཡེངས་ཡིད་ཡུལ་གསལ་བར་བསྒོམ་པའི་གསལ་འདེབས་བརྗོད་པ་ཚིག་གི་
སྒོ་ཡིན་ནོ། །འདིའི་ཤར་ལྷོ་ནུབ་བྱང་གི་ཚོམ་བུ་བཞིའི་ལྷ་ཚོགས་ཀྱི་སྐུ་མདོག་
གཞུང་ཚིག་ཏུ་བུད་པ་ལྟར་ལས་བཞིའི་ཁ་དོག་གམ་ཡེ་ཤེས་ཀྱི་རང་འོད་དང་འབྲེལ་
བའི་དཀར་སེར་དམར་ལྗང་བཞི་ཡིན་ཞིང་། དེའི་སྟེང་དུ་དབུས་མཐིང་ཁ་བསྣན་ན་
14?



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ལྔ་ཡིན་ལ། འདི་རིགས་ཀྱི་མཚན་མར་གྱུར་བ་སྤྱིའི་ཁ་དོག་ཡིན་ནོ། །ཆོས་
ཉིད་མི་འགྱུར་བའི་བརྡར་ཆོས་དབྱིངས་ཡེ་ཤེས་དང་རྡོ་རྗེའི་རིགས་མཐིང་ཁ། ཉེས་
པའི་སྐྱོན་གྱིས་མ་གོས་པའི་བརྡ་རུ་མེ་ལོང་ཡེ་ཤེས་དང་དེ་བཞིན་གཤེགས་པའི་རིགས་
དེ་དཀར་བོ། ཆེ་བའི་ཡོན་ཏན་རྒྱས་པའི་བརྡ་རུ་མཉམ་ཉིད་ཡེ་ཤེས་དང་རིན་ཆེན་
གྱི་རིགས་དེ་སེར་བོ། གདུལ་བྱར་རྗེས་སུ་ཆགས་པའི་བརྡ་རུ་སོར་རྟོག་ཡེ་ཤེས་
དང་པདྨའི་རིགས་དེ་དམར་བོ། སེམས་ཅན་གྱི་དོན་འབད་མེད་ལྷུན་གྱིས་གྲུབ་པའི་
བརྡ་རུ་བྱ་གྲུབ་ཡེ་ཤེས་དང་ལས་ཀྱི་རིགས་ཀྱི་ཁ་དོག་དེ་ལྗང་གུ་ཡིན་ནོ། །ལྗང་གུ་
སྣ་ཚོགས་མདོག་ཅན་ལས་བཞི་ལྷུན་གྱིས་གྲུབ་པའི་བརྡ་ཡིན་ལ། ཡང་རིགས་
འདྲེས་ཀྱི་ཁ་དོག་ཀྱང་ཡོད་དོ། ་ དབྱིངས་ཕྱུག་དཀར་དམར་ཞེས་པ་ལྟ་བུ་དང་།
སྤྱན་མ་མཐིང་སྐྱ་ཞེས་པ་ལྟ་བུ་དང་
། མཱ་ཀི་སེར་སྐྱ། ཀུན་བཟང་མ་དམར་
སེར་ཏེ་དེ་དག་རྣམས་ཡིན་ནོ། །འདི་ངོ་མས་བཤད་ན་ཡན་ལག་གི་ཁ་དོག་ཡིན་
ཞིང་། དཀར་དམར་ལ་མཚོན་ན་དཀར་བོ་དང་དམར་བོ་འདྲེས་སོང་བ་དང་།
མཐིང་སྐྱ་ཞེས་པ་མཐིང་ཁ་དང་དཀར་བོ་འདྲེས་སོང་བ་དེ་ལྟར་ཡིན་ལ། འདི་ཚོ་
ཞིབ་ཏུ་སྒོམ་ཁོག་རྒྱས་པ་དང་། དབང་གི་ངོ་སྤྲོད་དང་། དག་སྦྱོར་རྣམས་ཀྱི་
ནང་ན་གསལ་བོ་ཡོད་དོ།།་ ་་་་་་
ཞི་བའི་ལྷ་ཚོགས་དེ་རྣམས་ཀྱང་༔
ལོངས་སྤྱོད་རྫོགས་སྐུའི་ཆས་རྣམས་རྫོགས༔
སྣང་ལ་རང་བཞིན་མེད་པར་གསལ༔
འཛིན་མེད་མ་བཅོས་རང་གསལ་བསྒོམ༔
ཞེས་གསུངས་ཏེ། དེ་ལྟར་ཀུན་བཟང་ཡབ་ཡུམ་ལ་སོགས་པ་རིགས་ལྔ་ཞི་བའི་ལྷ་
14



ལྷ་ཚོགས་བསྐྱེད་པའི་རིམ་པ།
ཚོགས་སེམས་དཔའ་སེམས་མ་དང་བཅས་པ་དེ་དག་ཐམས་ཅད་ཀྱང་ལོངས་སྤྱོད་
རྫོགས་སྐུའི་རྒྱན་ཆས་བཅུ་གསུམ་གྱིས་བརྒྱན་ཏེ་སྐུ་ལ་རྫོགས་ཤིང་། རྒྱན་ཆས་
བཅུ་གསུམ་དེ་ལ་བརྩི་ལུགས་འདྲ་དང་མི་འདྲ་ཅུང་ཟད་རེ་ཡོད་ཀྱང་རང་ལུགས་ལྟར་
དུ་རང་རེས་བློ་ལ་འཛིན་བདེ་བའི་ཆེད་དུ་སྡོམ་ཚིག་བྱས་ན། དར་གྱི་སྟོད་གཡོག་
སྨད་དཀྲིས་དང་། །ཅོ་པན་ཟི་ལྡིར་གར་ལྡང་མ། །ཞེས་དར་གྱི་ཆས་གོས་ལྔ་
དང༌། མགུལ་རྒྱན་དོ་ཤལ་སེ་མོ་དོ། །ཕྱག་གདུབ་ཞབས་གདུབ་སྐ་རགས་
བརྒྱད། །ཅེས་རིན་པོ་ཆེའི་རྒྱན་བརྒྱད་དང་དེའི་སྟེང་དུ་དར་གྱི་ཆས་གོས་ལྔ་ཡིས་
ལོངས་སྐུའི་རྒྱན་ཆས་བཅུ་གསུམ་བརྩིའོ། །ཟིར་ལྡིར་ཞེས་པ་དེ་རྣ་ལྟག་གི་དར་
དཔྱངས་ལ་ཟེར། སེ་མོ་དོ་དང་དོ་ཤལ་གཉིས་ཀྱི་ཁྱད་པར་ནི་རིན་པོ་ཆེའི་ཕྲེང་བས་
མགུལ་ནས་ལྟེ་འོག་ཡན་ཆད་སླེབས་པ་དེ་དོ་ཤལ། ནུ་མའི་བར་དུ་སླེབས་པ་དེ་སེ་
མོ་དོ་ཡིན་ནོ། །བཞུགས་ཚུལ་གྱི་ཐད་ཀྱི་རིགས་ལྔ་ཡབ་ཐམས་ཅད་ཞབས་གཉིས་
རྡོ་རྗེའི་སྐྱིལ་མོ་ཀྲུང་གིས་མཉམ་པར་བཞུགས་པ་ཡིན་ལ། ཡུམ་རྣམས་ཀྱིས་
བརྟུལ་ཞུགས་ཀྱི་སྐྱིལ་མོ་ཀྲུང་དང༌། སེམས་དཔའ་སེམས་མ་རྣམས་གོང་ནས་
ཀྱང་བཤད་པ་བཞིན་དེ་ལྟར་ཡིན་ནོ། །ཞི་བའི་ལྷ་ཚོགས་དེ་ཐམས་ཅད་ཞི་བའི་ཚུལ་
དགུ་དང་ལྡན་པར་བསྒོམ་དགོས་ཤིང་། ཞི་བའི་ཚུལ་དགུ་ནི། མཉེན་ལྕག་
འཁྲིལ་ལྡེམ་གཞོན་ཚུལ་ཅན། །གསལ་འཚེར་ལྷུན་སྡུག་གཟི་བརྗིད་
འབར། །ཞེས་པ་འུ་ཚོའི་བློ་ལ་ཡོད་པ་བཞིན་ཞི་བའི་ཚུལ་དགུ་དེ་ལྟར་ཡིན་ལ།
སྐྱེ་བ་གནས་སུ་དག་པས་སྐུ་ཤ་མཉེན་ཤ་ཆགས་པ། ན་བ་གནས་སུ་དག་པས་དཀུ་
སྐབས་ཕྱེད་ཅིང་རིམ་པ་འཚམས་ཤིང་ལྕག་པ། འཆི་བ་གནས་སུ་དག་པས་སྐུ་
ལྷོད་པོར་མ་གྱུར་པར་འཁྲིལ་བག་ཆགས་པ་དྲང་ཞིང་ལྡེམ་པ། རྒ་བ་གནས་སུ་
149



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
དག་པས་ན་སྐུ་འཇམ་ཞིང་གཞོན་ཤ་ཆགས་པའི་ངང་ཚུལ་ཅན། མཉེན་ལྕག་
འཁྲིལ་ལྡེམ་གཞོན་ཚུལ་ལྔ་བོ་ལ་ངོ་བོའི་ཡོན་ཏན་ལྔ་ཞེས་བྱ་ལ། དེའི་ཐོག་ཏུ་
མཚན་བཟང་གི་མེ་ཏོག་ལ་དཔེ་བྱད་ཀྱི་འབྲས་བུས་བརྒྱན་པའི་སྐུ་གཙང་ཞིང་ཁ་དོག་
གསལ་བ་དང་། མ་ཟད་པ་ཡི་ཏིང་ངེ་འཛིན་རྫོགས་པས་བཀྲག་ཅིང་འཚེར་བ།
བརྗིད་ཅིང་ཡིད་དུ་འོང་བས་ལྷུན་སྟུག་པ། གདུལ་བྱ་ང་རྒྱལ་ཅན་རྣམས་ཟིལ་གྱིས་
གནོན་པའི་གཟི་བརྗིད་དེ་རྣམ་པའི་ཡོན་ཏན་བཞི་དང་དགུ་བོ་དེ་ཞི་བའི་ཚུལ་དགུ་ཡིན་
ནོ། །འདིའི་སྐབས་སུ་གོ་བ་གལ་ཆེན་ཞིག་ལ་ཕུང་ལྔ་གནས་དག་རྒྱལ་བ་རིགས་
ལྔ་ཡིན་ཞིང་། འབྱུང་ལྔ་གནས་དག་དབྱིངས་ཀྱི་ཡུམ་ལྔ་ལ་སོགས་པ་དག་སྦྱོར་
དང་སྦྲེལ་ནས་བཤད་པའི་སྐབས་སུ་མ་དག་འཁོར་བའི་ཆོས་ཅན་གྱི་ཕུང་ལྔ་ལ་སོགས་
པ་རིགས་ལྔའི་རྒྱལ་བ་སོགས་ཡིན་གསུངས་པ་མ་ཡིན་ལ། མེད་སྣང་འཁོར་བའི་
རྟོག་ཚོགས་གློ་བུར་གྱི་འཁྲུལ་སྣང་དེ་སྦྱང་བྱ་ཡིན་པ་དང༌། དེ་སྦྱང་བའི་ཆེད་དུ་
སྦྱང་བྱ་སྦྱོང་བྱེད་འབྲེལ་ནས་གསུངས་པ་དེ་མངོན་ཞེན་ལྷར་རྟོག་དབྱེར་མེད་ཀྱི་ཤེས་
རབ་སྐྱེ་བའི་ཕྱོགས་ལ་ཁ་དྲང་བའི་ཐབས་ལ་གསུངས་པ་ཡིན་ནོ། །འོན་ཀྱང་ཕུང་
སོགས་མིན་པའི་རིགས་ལྔ་ཟུར་ན་ཡང་མེད་ལ། རང་བཞིན་གཉུག་མའི་ཕུང་པོ་
ཡེ་ནས་རིགས་ལྔའི་སངས་རྒྱས་སུ་རྣམ་པར་དག་པ་དེ་ཉིད་ལམ་བསྒོམས་ནས་མངོན་
དུ་གྱུར་བ་དེ་ལ་འབྲས་བུ་ཞེས་པ་ལས་ཕན་ན་བཙོག་བཙོག་ཅེས་པ་ཞིག་ཁ་ཁ་ན་མེད་
དོ། །དཔེར་བཞག་ན་མིག་ནད་ཅན་གྱིས་མིག་ནད་སྦྱངས་ནས་དྲག་ཚར་རྗེས་དུང་
རིག་ཚད་ཐམས་ཅད་དཀར་བོ་ཡིན་ལ། དང་པོར་འཁྲུལ་ཤེས་སེར་བོ་སྣང་བ་ལས་
ཁ་ཁ་ཞིག་ན་སྡུག་པོ་ཞིག་ལྷག་མེད་ཅིང་། དེ་འདྲ་བའི་གོ་དོན་ཡིན་ནོ། །སྐྱ་
དང་རྒྱན་གྱི་རྣམ་པ་བྱེ་བྲག་པ་དང་ལྡན་པ་དེ་དག་ཐམས་ཅད་ངོ་བོ་ཆོས་སྐུའི་ཡེ་ཤེས།
150



ལྷ་ཚོགས་བསྐྱེད་པའི་རིམ་པ། །
རོལ་བ་ཐུགས་རྗེའི་འཆར་སྒོ་སྣ་ཚོགས་མ་འགགས་པ་སྣང་ལ་རང་བཞིན་མེད་པར་
གསལ་ཞིང་། བློས་ཆེད་འཛིན་གྱི་རྟོག་པ་མེད་པར་སྣང་སྟོང་ཟུང་འཇུག་གི་རང་
བཞིན་མ་བཅོས་བློ་འདས་ཀྱི་ངང་ནས་རང་ཤར་བ་གསལ་བརྟན་གྱི་ཚད་བརྒྱད་ན་ནིང་
སྔོན་མ་ཞིག་ནས་མང་དུ་བཤད་མྱོང་བ་དེ་བཞིན་དུ་གསལ་བརྟན་གྱི་ཚད་བརྒྱད་དང་
ལྡན་པས་སྐུའི་བ་སྤུ་རེ་རེ་སྤྱན་གྱི་དཀར་ནག་ཚུན་ཆད་མ་འདྲེས་པར་གསལ་ཞིང་སྐྱ་
ལས་འོད་ཟེར་དྲུག་ཕྲག་དྲུག་ཕྱོགས་བཅུར་འཕྲོས་པའི་སྣང་བས་ཕྱོགས་བཅུ་རབ་
འབྱམས་ཞིང་ཁམས་ཁྱབ་པར་བསྒོམ་དགོས་སོ། །
༣༽ འགྲོ་འདུལ་སྤྲུལ་བའི་འཁོར་བསྐྱེད་པ།
འགྲོ་འདུལ་སྤྲུལ་བའི་འཁོར་ཐུབ་པ་དྲུག་བསྒོམ་པ་ནི།
ཧཱུྃ༔ སྟེང་དུ་བརྒྱ་བྱིན་པི་ཝང་དཀར་
འོག་ཏུ་ཆོས་རྒྱལ་མེ་ཆུ་ནག༔
ཤར་ལྷོར་ཐག་བཟང་གོ་མཚོན་ལྗང་༔
ལྷོ་ནུབ་ཤཀ་བ་གསེག་ཤང་སེར༔
ནུབ་བྱང་སེང་གེ་པོ་ཏི་མཐིང་༔
བྱང་ཤར་ཁ་འབར་སྒྲོམ་བུ་དམ་
འགྲོ་དོན་མཛད་པའི་བ་པ་དྲུག༔
པད་རྐྱང་སྟེང་ན་བཞེངས་སྟབས་གསལ༔
ཞེས་གསུངས་ཏེ། འདིའི་སྟེང་འོག་གཉིས་ཀ་ཤར་ནུབ་གཉིས་དང་དེ་མིན་བཞི་
མཚམས་བཞི་ལ་བཞག་དགོས་སོ། །སྟེང་ངམ་ཤར་གྱི་པད་འདབ་ལ་ང་རྒྱལ་མ་



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྤངས་གནས་སུ་དག་པ་ལྷའི་ཐུབ་པ་དབང་པོ་བརྒྱ་བྱིན། ལྷའི་འཕོ་ལྟུང་གི་སྡུག་
བསྔལ་དག་པའི་ཆེད་དུ་ཕྱག་ན་པི་ཝང་བསྣམས་པ། པི་ཝང་གི་སྒྲ་ཆོས་ཀྱི་སྡོམ་
བཞི་རུ་གྲག་སྟེ་ལྷའི་ང་རྒྱལ་འཇོམས་པ། གཡེང་བའི་དྲི་མ་དག་པས་ན་སྐུ་མདོག་
དཀར་བོ་ཡིན་ནོ། །འོག་ཏུ་ཞེ་སྡང་མ་སྤངས་གནས་སུ་དག་པ་དམྱལ་བའི་ཐུབ་པ་
ཆོས་ཀྱི་རྒྱལ་པོ། དམྱལ་བ་ཚ་གྲང་གི་སྡུག་བསྔལ་སེལ་ཆེད་མེ་ཆུ་གཉིས་ཀ་ཕྱག་
ན་བསྣམས་པ། ཚ་གྲང་གི་ཉེས་དམིགས་བསྟན་ནས་ཞེ་སྡང་དག་པར་མཛད་ཅིང་།
སྡུག་བསྔལ་གྱི་སྡུག་བསྔལ་འཇོམས་པའི་སྐུ་མདོག་ནག་པོ་རུ་སྣང་བ། ཤར་ལྷོ་ན་
ཉོན་མོངས་ཕྲག་དོག་མ་སྤངས་གནས་སུ་དག་པ་ལྷ་མིན་གྱི་ཐུབ་པ་ཐགས་བཟང་རིས།
ལྷ་མིན་གསོད་གཅོད་ཀྱི་སྡུག་བསྔལ་སེལ་ཆེད་གོ་མཚོན་ཕྱག་ན་བསྣམས་པ།
བཟོད་པའི་གོ་ཆས་ཕྲག་དོག་སྦྱོང་བར་མཛད་པའི་ཆོས་སྟོན་པ། འཐབ་རྩོད་ཀྱི་
སྡུག་བསྔལ་མཐའ་དག་དག་པའི་སྐུ་མདོག་ལྗང་གུ་ཡིན་ནོ། །ལྷོ་ནུབ་ཏུ་འདོད་
ཆགས་མ་སྤངས་གནས་སུ་དག་པ་མིའི་ཐུབ་པ་ཤཱཀྱ་ཐུབ་པ། མིའི་སྐྱེ་རྒ་ན་འཆི་
དང་བྲེལ་ཞིང་ཕོངས་པའི་སྡུག་བསྔལ་བསལ་བའི་ཆེད་དུ་གསེག་ཤང་དང་པར་བུ་
བསྣམས་གསུངས་ཡོད་ལ། གསེག་ཤང་ཞེས་པ་འཁར་གསིལ་དང་པར་བུ་ཞེས་
པ་ལྷུང་བཟེད་ཡིན་ཞིང་། མདོ་སྔགས་ཀྱི་ཆོས་བསྟན་པས་ཆགས་སོགས་ཉོན་
མོངས་དང་ལྟ་བ་ངན་པ་དག་པ། རྒ་ན་འཆི་བའི་སྡུག་བསྔལ་དག་པས་སྐུ་མདོག་
གསེར་བཙོ་མ་ལྟར་དྭངས་ཤིང་གསལ་བ། ནུབ་བྱང་ན་གཏི་མུག་མ་སྤངས་
གནས་སུ་དག་པ་བྱོལ་སོང་གི་ཐུབ་པ་སེང་གེ་རབ་བརྟན། དུད་འགྲོ་གླེན་ལྐུགས་
ཀྱི་སྡུག་བསྔལ་དག་བྱེད་དུ་ཆོས་ཀྱི་པོ་ཏི་བསྣམས་ཡོད་པ། ཤེས་རབ་ཀྱི་སྣང་བ་
སྤྲོས་པས་རྨོངས་པའི་མུན་པ་འཇོམས་པ། བཀོལ་སྤྱོད་སྡུག་བསྔལ་སོགས་དག་
152



ལྷ་ཚོགས་བསྐྱེད་པའི་རིམ་
པས་སྐུ་མདོག་མཐིང་ཁ་འགྱུར་བ་མེད་པའི་ཆ་བྱད། བྱང་ཤར་དུ་སེར་སྣ་མ་
སྤངས་གནས་སུ་དག་པ་ཡི་དྭགས་ཀྱི་ཐུབ་པ་ཁ་འབར་མ། ཡི་དྭགས་བཀྲེས་སྐོམ་
གྱི་སྡུག་བསྔལ་སེལ་བྱེད་རིན་པོ་ཆེའི་སྒྲོམ་བུ་བསྣམས་ཡོད་པ། ་ གང་འདོད་
ལོངས་སྤྱོད་ཀྱི་གཏེར་ཁ་ཕྱེས་པས་མི་ཟད་འདོད་ཡོན་ལ་སྤྱོད་པ། འཇུར་འགེགས་
ཀྱི་སེམས་ཞི་ཞིང་ཕོངས་པའི་སྡུག་བསྔལ་ལས་གྲོལ་བའི་སྐུ་མདོག་དམར་བོར་སྣང་བ་
དེ་ལྟར་ཡིན་ནོ། །དེ་ལྟར་འགྲོ་བ་རིགས་དྲུག་གི་གནས་སུ་ཕར་ཕྱིན་དྲུག་གིས་
སེམས་ཅན་གྱི་དོན་མཛད་པའི་སྤྲུལ་སྐུ་ཐུབ་པ་དྲུག་པོ་དེ་འགྲོ་བ་སོ་སོའི་གཙོ་བོ་ལ་
སོགས་པ་གང་འདུལ་དེར་སྟོན་གྱི་རྣམ་པར་བསྟན་པ་ནི་རྣམ་འགྱུར་ཆ་ལུགས་གཅིག་
ཏུ་མ་ངེས་ཀྱང་གདུལ་བྱའི་སྣང་ངོ་ལ་སྤྲུལ་སྐུའི་ཆ་ལུགས་ཅན་དུ་རང་གར་བྲིས་ཆ་ལ་
གང་ལ་གང་འདུལ་གྱི་ཐབས་ཀྱིས་བྲིས་པ་ཡིན་ཞིང་། འཁོར་བར་མ་ཆགས་པའི་
དབུ་རེག་ཞབས་རྗེན་ངུར་སྨྲིག་གི་ཆས་ཅན་དུ་གསལ་འདེབས་དགོས་ལ། ཚངས་
པར་སྤྱོད་པའི་ཆ་ལུགས་སུ་སྣང་བ་དང་། འཁོར་བའི་སྐྱོན་གྱིས་མ་གོས་པའི་བརྡ་
རུ་འུ་ཚོ་སྒོམ་མཁན་མི་ཡིན་པས་མིའི་སྣང་ངོ་ལ་སྤྲུལ་སྐུའི་ཆ་བྱད་དུ་བྱོན་པའི་སྤྲུལ་སྐུ་
ཤཱཀྱ་ཐུབ་པ་ལྟར་དུ་རིགས་དྲུག་གི་ཐུབ་པ་གཞན་ཡང་དེ་ལྟར་དུ་གསལ་བདེ་བའི་ཆེད་
དུ་གསལ་དགོས་སོ། །དེ་རྣམ་པ་པདྨ་རྐྱང་བའི་གདན་གྱི་སྟེང་དུ་འགྲོ་དོན་ལ་སྐྱོ་
དུབ་མེད་པར་ཉིན་མཚན་དུས་དྲུག་ཏུ་སེམས་ཅན་ལ་གཟིགས་པའི་བརྡ་རུ་བཞེངས་
སྟབས་སུ་མཛད་པའི་ཡེ་ཤེས་སྒྱུ་མའི་སྐུ་ཅན་གྱི་གཟུགས་སྐུར་གསལ་འདེབས་དགོས་
སོ། །སངས་རྒྱས་སྤྲུལ་བའི་སྐུའི་ཆ་བྱད་ཅན་ཞིག་ལ་ཕྱག་ན་མཚོན་ཆ་བསྣམས་པ་
དེ་ཚོ་གཏན་ནས་མི་འཐད་ཅེས་ལོག་རྟོག་ཅན་དེ་ལྟར་ཡོད་མྱོང་བ་ཡིན་ལ། དེ་ཚོའི་
བརྒལ་ལན་ཟུར་ནས་གཟིགས་དང་མཁྱེན་པར་འགྱུར་རོ། །མདོར་བསྡུས་ནས་
153



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བཤད་ན་རྫོགས་པ་ཆེན་པོའི་ལུགས་ལ་སངས་རྒྱས་སྤྲུལ་བའི་སྐུ་ལ་རང་བཞིན་སྤྲུལ་
བ། འགྲོ་འདུལ་སྤྲུལ་བ། དེ་སྟེང་དུ་བཟོ་དང༌། སྐྱེ་བ། མཆོག་གི་
སྤྲུལ་བའི་སྐུ་ཐུན་མོང་གི་བཤད་ཚུལ་ལྟར་དུ་ཡོད་ཅིང་། རང་བཞིན་སྤྲུལ་བ་དེ་ཕྱེད་
སྤྲུལ་ལོངས་སྐུ་ལས་དག་པ་སར་གནས་ཀྱི་སེམས་དཔའི་ངོ་ལ་སྣང་བ། འགྲོ་
འདུལ་སྤྲུལ་བ་དེ་འགྲོ་དྲུག་གི་གནས་སུ་རང་སྣང་གི་སྟོན་པར་སྣང་ནས་ངོ་བོ་དག་ཅིང་
རྣམ་པ་གདུལ་བྱའི་སྣང་བ་ལྟར་དུ་དག་དང་མ་དག་སྣ་ཚོགས་ཀྱི་ཚུལ་དུ་ཐུགས་རྗེའི་
རོལ་བར་ཤར་བ་དེ་ཉིད་འདི་ཚད་མེད་ཐུགས་རྗེའི་སྤྲུལ་བ་ཡིན་ཞིང་སྲིད་པ་ཇི་སྲིད་དུ་
རྒྱུན་མི་ཆད་པ་དེ་ལྟར་ཡིན་ནོ། །
༤༽ འཇོམས་བྱེད་ཁྲོ་བོའི་འཁོར་བསྐྱེད་པ།
ད་ནི་འཇོམས་བྱེད་ཁྲོ་བོའི་འཁོར་བསྐྱེད་པ་ནི།
ཧཾ༔ ཤར་སྒོར་རྣམ་རྒྱལ་ལྕགས་ཀྱུདཀར་
ལྷོ་སྒོར་གཤིན་རྗེ་ཞགས་པ་སེར༔
ནུབ་སྒོར་རྟ་མགྲིན་ལྕགས་སྒྲོག་དམ་
བྱང་སྒོར་བདུད་རྩི་དྲིལ་བུ་ལྗང་༔
ཚད་མེད་བཞི་ལྡན་ཡབ་ཡུམ་བརྒྱད༔
ཁྲོ་བོའི་ཚུལ་རྫོགས་འདོར་སྟབས་བཞུགས༔
ཞི་བ་བཞི་བཅུ་རྩ་གཉིས་ནི༔
མ་ཡེངས་ཡིད་ཡུལ་གསལ་བར་བསྒོམ༔
ཞེས་གསུངས་ཏེ། ། དཀྱིལ་འཁོར་ཆེན་པོའི་ཤར་སྒོ་ན་རྟག་པར་ལྟ་བ་མ་སྤངས་
15



ལྷ་ཚོགས་བསྐྱེད་པའི་རིམ་པ།
གནས་སུ་དག་པ་སྒོ་སྲུང་ཁྲོ་བོ་རྣམ་པར་རྒྱལ་བ། ཁྲོ་མོ་ལྕགས་ཀྱུ་མ་དང་མཉམ་
པར་འཁྲིལ་ཡོད་པ། ཡབ་ཀྱིས་འཆི་བདག་གི་བདུད་དབྱིངས་སུ་བཅོམ་པའི་ཐོད་
དབྱུག་དང་དྲིལ་བུ་བསྣམས་པ། ཡུམ་གྱིས་སྙིང་རྗེས་འགྲོ་བ་འདྲེན་པའི་བརྡ་རུ་
ལྕགས་ཀྱུ་དང་དུང་ཆེན་བྷན་དམར་བསྣམས་ཡོད་པ། ཞབས་འདོར་སྟབས།
ཡབ་ཡུམ་གཉིས་ཀ་སྐུ་མདོག་དཀར་བོ་ཡིན་ནོ། །ལྷོ་སྒོ་ལ་ཆད་པར་ལྟ་བ་མ་
སྤངས་གནས་སུ་དག་པ་ཁྲོ་བོ་གཤིན་རྗེ་གཤེད། ཁྲོ་མོ་ཞགས་པ་མ་དང་མཉམ་
པར་འཁྲིལ་བ། ཡབ་ཀྱིས་ལྷ་བདུད་དབྱིངས་སུ་བཅོམ་པའི་དབྱུག་ཏོ་དང་དྲིལ་བུ་
བསྣམས་པ། ་ ཡུམ་གྱིས་བྱམས་པས་རིགས་དྲུག་འཆིང་བའི་ཞགས་པ་དང་དུང་
དམར་བསྣམས་པ། ཡབ་ཡུམ་གཉིས་ཀ་སྐུ་མདོག་སེར་བོ་ཡིན་ནོ། །ནུབ་
སྒོར་བདག་ལྟ་མ་སྤངས་གནས་སུ་དག་པ་ཁྲོ་བོ་རྟ་མགྲིན་རྒྱལ་པོ། ཁྲོ་མོ་ལྕགས་
སྒྲོག་མ་དང་འཁྲིལ་བ། ཡབ་ཀྱིས་ཕྱག་གཡས་པས་ལྕགས་སྒྲོག་བསྣམས་ཡོད་
ལ། ཉོན་མོངས་པའི་བདུད་དབྱིངས་སུ་བཅོམ་པའི་ལྕགས་སྒྲོག་ནམ་མཁའ་ལ་
ཕྱར་ཡོད་པ། གཡོན་གྱིས་དྲིལ་བུ་འཛིན་པས་ཡུམ་ལ་འཁྱུད་པ། ཡུམ་གྱིས་
དགའ་བ་ཆེན་པོས་འགྲོ་བ་སྡོམ་པའི་ལྕགས་སྒྲོག་དང་དུང་དམར་བསྣམས་པས་ཡབ་
ལ་འཁྱུད་པ། ཡབ་ཡུམ་གཉིས་ཀ་སྐུ་མདོག་དམར་བོ་ཡིན་ནོ། །བྱང་སྒོ་ལ་
མཚན་མར་ལྟ་བ་མ་སྤངས་དབྱིངས་སུ་དག་པ་ཁྲོ་བོ་བདུད་རྩི་འཁྱིལ་བ། ཁྲོ་མོ་
དྲིལ་བུ་མ་དང་མཉམ་པར་འཁྲིལ་བ། ཡབ་ཀྱིས་རྒྱ་གྲམ་བསྣམས་ཡོད་ཅིང་།
ཕུང་པོའི་བདུད་དབྱིངས་སུ་བཅོམ་པའི་རྡོ་རྗེ་རྒྱ་གྲམ་དང་དྲིལ་བུ་བསྣམས་པ།
ཡུམ་དྲིལ་བུ་མས་བཏང་སྙོམས་ཆེན་པོས་རིགས་དྲུག་མཉེས་པར་མཛད་པའི་དྲིལ་བུ་
དང་དུང་དམར་བསྣམས་ནས་ཡབ་ལ་འཁྱུད་པ། དེ་གཉིས་ཀ་སྐུ་མདོག་ལྗང་གུ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཡིན་ནོ། །སྒོ་བ་ཡབ་ཡུམ་བརྒྱད་འདིས་བདུད་བཞི་འཇོམས་པའི་བརྡ་རུ་ཐོད་
དབྱུག་ལ་སོགས་པ་དང་། ཚད་མེད་རྣམ་བཞིས་འགྲོ་བ་ཐུགས་རྗེས་འཛིན་པ་དང་།
འཆིང་བ་དང་། མི་འཆོར་བར་སྡོམ་པ། ཉོན་མོངས་པ་ཐལ་བར་རློག་པའི་བརྡ་
རུ་ལྕགས་ཀྱུ་ལ་སོགས་པའི་ཕྱག་མཚན་བསྣམས་པ་དེ་ལྟར་ཡིན་ལ། སྐུ་མདོག་
དཀར་སེར་དམར་ལྗང་བཞི་རུ་བསྟན་པ་ནི་སྐྱེ་བ་རྣམ་བཞི་སྦྱངས་པའི་དོན་ཡིན་ཞིང༌།
སྒོ་བ་ཡབ་ཡུམ་བརྒྱད་པོ་དེ་ཁྲོ་བོ་དང་ཁྲོ་མོའི་ཆས་རྫོགས་པ་ཉི་གདན་གྱི་སྟེང་ན་
ཞབས་འཁོར་འདས་མཉམ་པར་རོལ་བའི་འདོར་སྟབས་སམ་དོར་སྟབས་ཀྱིས་
བཞུགས་པ་དང་། བསྐལ་བའི་མེ་དཔུང་འབར་བའི་ཀློང་ན་རྔམ་པའི་ཆ་བྱད་ཅན་
གྱིས་བཞུགས་པ་དེ་ལྟར་བསྒོམ་དགོས་སོ། །དེ་ཡན་ཆད་ཀྱིས་བསྟན་པའི་ཞི་བ་
བཞི་བཅུ་རྩ་གཉིས་ཀྱི་ལྷ་ཚོགས་ནི་ཀུན་བཟང་ཡབ་ཡུམ་གཉིས། རིགས་ལྔ་ཡབ་
ཡུམ་བཅུ་ཡིས་བཅུ་གཉིས། སེམས་དཔའ་སེམས་མ་བཅུ་དྲུག་གིས་ཉི་ཤུ་རྩ་
བརྒྱད། ཉི་ཤུ་རྩ་བརྒྱད་དེའི་སྟེང་དུ་ཐུབ་དྲུག་གིས་སུམ་ཅུ་སོ་བཞི། དེའི་ཐོག་
ལ་སྒོ་བ་ཡབ་ཡུམ་བརྒྱད་བསྣན་པས་བཞི་བཅུ་ཞེ་གཉིས་ཡིན་ནོ། །ཞི་བའི་སྐབས་
སུ་སྒོ་སྲུང་ཁྲོ་བོ་ཡབ་ཡུམ་བརྒྱད་ཡོད་པས་ཞི་བ་དག་དག་བཞི་བཅུ་ཞེ་གཉིས་མི་ཚང་
ངོ་བསམ་ན། དཀྱིལ་འཁོར་གྱི་རྩ་བ་ཞི་བའི་ལྷ་ཚོགས་ཡིན་ལ། དེ་སྟབས་
ཀྱིས་ཞི་བའི་ལྷ་ཚོགས་ཞེས་དོན་དང་མཐུན་པའི་མཚན་ཡིན་ཞིང༌། ལོག་རྟོག་དང་
མཚན་མར་འཛིན་པ་འཇོམས་པའི་ཕྱིར་དུ་དྲག་པོའི་ཕྲིན་ལས་བསྟན་པའི་ཆེད་དུ་སྒོ་
སྲུང་ཁྲོ་བོར་སྣང་བའི་གོ་བ་དང་། སྒོམ་ཁོག་རྒྱས་པའི་འདིའི་སྐབས་སུ་ཨོཾ་ཨཱ༔ ཧཱུྃ་
ལན་གསུམ་བཟླས་ནས་ཁྲོ་བོའི་དཀྱིལ་འཁོར་ལ་དབང་བསྐུར་བ་དེ་འབྱུང་བ་ཡིན་
ནོ། །འདིའི་སྐབས་སུ་ཨོཾ་ཨཱཿ ཧཱུྃ་ལ་འུ་ཚོས་སྤྱིར་བཏང་གིས་ཕྱག་རྒྱ་མི་མཛད་
156



ད་ ལྷ ་ཚོགས་བསྐྱེད་པའི་རིམ་པ།
མོད་དོན་ངོ་མ་ལ་ཨོཾ་ཨཱཿ ཧཱུྃ་གསུམ་འདིའི་སྐབས་སུ་བརྒྱུད་པ་འདིའི་པདྨ་བཛྲ་ལ་
སོགས་པ་རྫོགས་ཆེན་སོང་གི་གདན་སའི་གོང་མ་རྣམ་པས་རྡོ་རྗེ་རྩེ་ལྔ་བའི་ཕྱག་རྒྱས་
གནས་གསུམ་དབང་བསྐུར་གྱི་རྒྱ་མཛད་པ་ཡིན་ལ། དེ་དོན་ལ་ངེས་པར་དུ་
དགོས་རྒྱུ་ཅན་ཞིག་ཀྱང་ཡིན་ནོ། །དབང་བསྐུར་བ་ལ་དབང་ལྷ་གདན་གསུམ་ཚང་
བའི་དཀྱིལ་འཁོར་དགོས་ཤིང་། གདན་གསུམ་ཞེས་པ་གདན་སུམ་བརྩེགས་
བཏིང་ཡོད་པའི་དཀྱིལ་འཁོར་ཞིག་དགོས་པའི་དོན་ཨེ་རེད་ཟེར་ན་དེ་མ་ཡིན་ལ།
ཞི་བའི་དཀྱིལ་འཁོར་འདི་ཁྲོ་བཅུར་དབང་སྐུར་བྱེད་ཡིན་པས་གཤེགས་པ་དང་
གཤེགས་མ། སེམས་དཔའ་དང་སེམས་མ། ཁྲོ་བོ་དང་ཁྲོ་མོ་རྣམས་དཀྱིལ་
འཁོར་གཅིག་ཏུ་ཚོགས་པ་ལ་གདན་འཛོམས་གསུངས། གདན་འཛོམས་པའི་བརྡ་
ཆད་ཀྱི་སྐད་ཀྱི་ཐོག་ནས་གདན་གསུམ་ཚང་བའི་དཀྱིལ་འཁོར་ཟེར་རོ། །དེ་ཡང་
གཞན་དུ་མ་གྲུབ་པར་སྣོད་བཅུད་རྒྱལ་བའི་དཀྱིལ་འཁོར་རྣལ་འབྱོར་བའི་རང་ལུས་ལ་
རྒྱལ་བ་ཞི་ཁྲོའི་དཀྱིལ་འཁོར་གཞི་རང་བཞིན་ལྷུན་གྱིས་གྲུབ་པའི་དཀྱིལ་འཁོར་དེ་ཡེ་
ནས་ཚང་ཡོད་པས་ན་ཕུང་ཁམས་དག་པ་གཤེ གས་པ་གཤེགས་མའི་
གདན། །དབང་ཡུལ་དག་པ་སེམས་དཔའ་སེམས་མའི་གདན། །ཡན་ལག་
དག་པ་ཁྲོ་བོ་ཁྲོ་མོའི་གདན། །ཞེས་གདན་གསུམ་ཚང་བའི་དཀྱིལ་འཁོར་བཤད་
པ་ཡིན་ནོ། །དབང་གི་ཕྲིན་ལས་མཛད་པའི་སྐབས་སུ་རིགས་ལྔ་ཡབ་རྣམས་ཀྱིས་
དབང་བསྐུར་བའི་དགོངས་པ་མཛད། ཡུམ་རྣམས་ཀྱིས་དབང་བསྐུར།
སེམས་དཔའ་ཡབ་ཡུམ་གྱིས་བཀྲ་ཤིས་བརྗོད། ཁྲོ་བོ་ཁྲོ་མོས་བགེགས་བསྐྲད་
ནས་ཀུན་ཀྱང་དབང་གི་བྱ་ལ་དགྱེས་པར་གྱུར་ཞེས་དབང་བསྐུར་བའི་བརྡ་དོན་བླ་མེད་
ཀྱི་སྔགས་རྒྱུད་མང་པོ་ནས་འབྱུང་བ་ཡིན་ཞིང་། ཞི་བའི་དཀྱིལ་འཁོར་ལ་སྒོ་སྲུང་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཁྲོ་བོ་ཡོད་པས་ཞི་བའི་དཀྱིལ་འཁོར་མིན་པ་དེ་ལྟར་མ་ཡིན་ནོ། །འདི་ནས་ཁྲོ་བོའི་
ཚུལ་རྫོགས་ཞེས་དཔལ་གྱི་ཆས་བཅུ། དུར་ཁྲོད་ཀྱི་ཆས་བརྒྱད་ལ་སོགས་པ་ཁྲོ་
བོའི་ཆས་སྤྱིར་བསྟན་ལ། འདི་ཁྲོ་བོའི་སྐབས་སུ་རྒྱས་པ་བཤད་དགོས་པ་ཡིན་
ཀྱང་འདི་ནས་ཁྲོ་བོའི་ཚུལ་རྫོགས་ཞེས་པ་དང་སྒོ་བསྟུན་ནས་ཧ་ལམ་ཕྱོགས་མཚུངས་
ཤིག་ཞུས་ན་དཔལ་གྱི་ཆས་གོས་ནི་བགོ་བའི་གོས་གསུམ། འདོགས་པའི་རྒྱན་
གཉིས། ཞུགས་པའི་རྫས་གསུམ་སྟེ། དེ་རྣམས་ལ་དཔལ་གྱི་ཆས་བརྒྱད་
གསུང་ས་ཡང་ཡོད་དོ། །ཐོད་པ་སྐམ་རློན་དང་། སྦྲུལ་རྒྱན། རཀྟའི་ཐིག་
ལེ་ལ་སོགས་པ་དུར་ཁྲོད་ཀྱི་ཆས་ལ་ཡང་བརྩི་རྒྱུ་ཞིག་ཡིན་ལ། བགོ་བའི་གོས་
གསུམ་ནི་གླང་ཆེན་གྱི་པགས་པའི་སྟོད་གཡོག་དང་། ཞིང་ཆེན་གྱི་གཡང་གཞིའི་
ན་བཟའ། སྟག་གི་པགས་པའི་ཤམ་ཐབས་ཏེ་དེ་རྣམས་ཡིན་ནོ། །འདོགས་
པའི་རྒྱན་གཉིས་དེ་སྦྲུལ་སྣ་ཚོགས་དང་། ཐོད་པ་སྐམ་རློན་གཉིས་ལ་གསུངས་
ཤིང་། ཞུགས་པའི་རྫས་གསུམ་ནི་རཀྟའི་ཐིག་ལེ། ཞག་གི་ཟོ་རིས། ཐལ་
ཆེན་གྱི་ཚོམ་བུ་རྣམས་ཏེ་ཁྲོ་བོའི་ཆས་དང་། ཁྲོ་མོ་ཡང་དེའི་ཕྱོགས་མཚུངས་ཡིན་
ལ། དེ་ཐམས་ཅད་ལ་དག་དྲན་རེ་རེ་བཞིན་དུ་སྦྱར་རྒྱུ་ཡོད་པ་དེ་ལྟར་ཡིན་
ནོ། །ད་རུང་གར་གྱི་ཉམས་དགུ་ནི་སྒེག་པ། དཔའ་བ། མི་སྡུག་པ་སྟེ་སྐུ་
ཡི་ཉམས་གསུམ། རྒོད་པ། དྲག་ཤུལ། འཇིགས་རུང་སྟེ་གསུང་གི་
ཉམས་གསུམ་སྟེ་དྲུག སྙིང་རྗེ། རྔམ་དང༌། ཞི་བ་སྟེ་ཐུགས་ཀྱི་ཉམས་
གསུམ་གྱིས་དགུ་དང་ལྡན་པ་དེ་ལྟ་བུའི་སྒོ་སྲུང་ཁྲོ་བོ་ཡབ་ཡུམ་དང་བཅས་པའི་མདོར་
ན་ཞི་བ་བཞི་བཅུ་རྩ་གཉིས་ཀྱི་ལྷ་ཚོགས་མ་ཡེངས་ཡིད་ཡུལ་དུ་གསལ་བར་བསྒོམ་
གསུངས་པའོ། །བསྐྱེད་རིམ་གྱི་སྐབས་འདི་ལ་བདག་བསྐྱེད་དང་། མདུན་
158



ལྷ་ཚོགས་བསྐྱེད་པའི་རིམ་པ། །
བསྐྱེད། བདག་མདུན་དབྱེར་མེད་དུ་བསྐྱེད་པ་སྟེ་གསུམ་འབྱུང་རྒྱུ་ཡོད་ལ།
འདི་ལ་སྒོམ་རིམ་གཅིག་གིས་ཆོག་ཅིང་། ཟུར་བ་ཞིག་མི་དགོས་སོ།། བདག་
བསྐྱེད་ཕུང་ཁམས་སྐྱེ་མཆེད་རྟོག་ཚོགས་དང་བཅས་པ་ཐམས་ཅད་ལྷའི་འཁོར་ལོ་རུ་
སྒོམ་པ་དང༌། མདུན་བསྐྱེད་མེ་ཏོག་དང་རས་བྲིས་རྡུལ་མཚོན་གང་ཡིན་ན་དེས་
མཚོན་ནས་ལྷའི་དཀྱིལ་འཁོར་དུ་བསྐྱེད་པ། བདག་མདུན་དབྱེར་མེད་ཀྱི་སྐབས་སུ་
སྣོད་བཅུད་སྣང་སྲིད་ཐམས་ཅད་ལྷ་དང་གཞལ་ཡས་ཁང་དུ་གསལ་བ་སྟེ་དེ་འདྲའི་
དབྱེ་བསྡུ་དང་ཁྱད་པར་ཙམ་ཞིག་ཡིན་ནོ། །སྤྱིར་ལྷ་བསྒོམ་ཟེར་རྒྱུའི་ལྷ་འདི་ལ་
ཆོས་ཉིད་དོན་གྱི་ལྷ་དང་། ཆོས་ཅན་རྟགས་ཀྱི་ལྷ་རྣམ་པ་གཉིས་ཀྱི་གོ་དོན་གྱི་ཐོག་
ནས་བཤད་ན་ཆོས་ཉིད་དོན་གྱི་ལྷ་དེ་ནི་སྣང་སྟོང་གཉིས་མེད་ཀྱི་ཡེ་ཤེས་སྒྲིབ་པའི་དྲི་མ་
ཕྲ་མོ་ཡང་མེད་པའི་འཁོར་འདས་རོ་མཉམ་གཅིག་དང་དུ་མ་ལ་སོགས་པའི་མཚན་
མའི་སྤྱོད་ཡུལ་ལས་འདས་པ་ཡིན་ཀྱང་ཤེས་བྱའི་རྣམ་པ་ཐམས་ཅད་དེ་འཆར་བའི་
བདག་ཉིད་ཅན་བསམ་གྱིས་མི་ཁྱབ་པའི་ཡེ་ཤེས་དུས་གསུམ་བདེ་བར་གཤེགས་པ་
ཐམས་ཅད་ཀྱི་དགོངས་པ་དང་ཐ་དད་མ་ཡིན་པ་རང་བྱུང་ཡེ་ཤེས་ཀྱི་སྐུ་རིགས་ཐམས་
ཅད་ཀྱི་ཁྱབ་བདག་ཏུ་བཞུགས་པ་ནི་ཆོས་ཉིད་དོན་གྱི་ལྷ་ཡིན་ལ། དེའི་ལྷ་དེའི་ཡེ་
ཤེས་ཀྱི་སྐུ་མཚན་མའི་སྤྱོད་ཡུལ་ལས་འདས་པ་དེ་ཉིད་རྣམ་པ་རྟགས་ཀྱི་ཕྱག་རྒྱར་
ཤར་ནས་ཞི་བ་དང་ཁྲོ་བོ། གཙོ་དང་འཁོར། རྟེན་དང་བརྟེན་པའི་རྣམ་པ་
གདུལ་བྱ་གཉིས་འཛིན་ཅན་འདུལ་བའི་ཆེད་དུ་དེ་དང་དེར་སྣང་བ་དེ་ནི་རྒྱུད་སྡེ་སོ་སོ་
ནས་གསུངས་པ་འདི་དག་ཡིན་པར་གོ་དོན་ངེས་དགོས་སོ། །ཡང་ལྷ་ཞེས་གསུང་
སྐབས་ཆོས་ཉིད་ཀྱི་ལྷ། ཡེ་ཤེས་ཀྱི་ལྷ། མཚན་མའི་ལྷ་སྟེ་གསུམ་ཞེས་གསུང་
སྐབས་ཀྱང་ཡོད་ཅིང་། དེའི་ཚེ་ཆོས་ཉིད་ཀྱི་ལྷ་ནི་ཆོས་ཀྱི་དབྱིངས་སྤྲོས་པ་ཐམས་
159



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཅད་དང་བྲལ་བ་ལ་གོ་དགོས་པ་དང་། ཡེ་ཤེས་ཀྱི་ལྷ་ནི་ཆོས་ཀྱི་དབྱིངས་སྤྲོས་པ་
ཐམས་ཅད་དང་བྲལ་བ་དེ་དང་ངོ་བོ་དབྱེར་མེད་པའི་སངས་རྒྱས་ཀྱི་ཡེ་ཤེས་སེམས་
ཅན་གྱི་ཁམས་ལ་ཡེ་ནས་ཡོད་པ་དེ་ཉིད་ཡིན་ལ། མཚན་མའི་ལྷ་ནི་དེ་ལྟ་བུ་
དབྱིངས་དང་ཡེ་ཤེས་ཟུང་དུ་འཇུག་པའི་ཆོ་འཕྲུལ་ལམ་དེའི་རྣམ་རོལ་ཞེས་བརྗོད་ཀྱང་
ཆོག་ལ།་ དེ་མཚན་མ་སྐུ་མདོག་ཕྱག་མཚན་ཅན་དུ་ཡོད་པའི་བསྐྱེད་རིམ་གྱི་
སྐབས་སུ་བསྒོམ་རྒྱུ་དེ་ལ་གསུངས་པས་དེ་ལྟར་དབྱེ་བ་གསུམ་དུ་ཕྱེ་བ་ཡང་ཡོད་དོ།།
༼༢ ཁྲོ་བོ་ལྷ་ཚོགས་བསྐྱེད་པ།
༡༽ སྤྱིའི་གཙོ་བོ་བསྐྱེད་པ།
དེ་ཡན་ཆད་ཀྱིས་ཞི་བའི་ལྷ་ཚོགས་བསྐྱེད་པ་སོང་ནས་འདི་མན་ཆད་ཁྲོ་བོའི་ལྷ་ཚོགས་
བསྐྱེད་པ་ཡིན་ཞིང་། འདི་ལ་སྤྱིའི་གཙོ་བོ། རིགས་ཀྱི་གཙོ་བོ། གནས་མ།
ཡུལ་མ། སྒོ་མ། དབང་མོ་དང་བཅས་པའི་ས་བཅད་ཀྱི་ཐོག་ནས་བསྟན་ཡོད་
ལ། དེའི་ནང་གི་སྤྱིའི་གཙོ་བ་ནི།
ཧཱུྃ༔ དབུས་སུ་བུདྨ་ཧེ་རུ་ཀ༔
ཞལ་གསུམ་ཕྱག་དྲུག་ཞབས་བཞི་བསྒྲད༔
གཡས་དཀར་གཡོན་དམར་དབུས་སྨུག་ནག༔
འཁོར་ལོ་དགྲ་སྟ་རལ་གྲི་གཡས༔
དྲིལ་བུ་ཐོང་གཤོལ་བྷན་དྨ་གཡོན༔
བུད་དྷ་ཀྲོ་ཏི་གཉིས་མེད་འཁྲིལ༔
ཞེས་གསུངས་ཏེ། ཧཱུྃ་ཞེས་པའི་སངས་རྒྱས་ཐམས་ཅད་ཀྱི་ཐུགས་མི་འགྱུར་བའི་ངོ་
160



ལྷ་ཚོགས་བསྐྱེད་པའི་རིམ་པ།
བོ་ཡི་གེར་སྣང་བའི་སྒྲ་ཡིས་བསྐུལ་ནས། བདག་བསྐྱེད་ཀྱིས་དུང་ཁང་འཁོར་
ལོའི་དབུས་སུ་བསྒོམ་དགོས་ཤིང༌། མདུན་བསྐྱེད་ཀྱིས་ཞི་བའི་སྟེང་གི་ནམ་
མཁའ་ལ་བསྒོམ་དགོས་སོ། །ཞི་བའི་སྟེང་གི་ནམ་མཁའ་ལ་སྟེང་ཕྱོགས་མེ་རི་
འབར་བའི་དཀྱིལ་འཁོར་དུར་ཁྲོད་རོལ་བའི་བཀོད་པ་ཡོངས་སུ་རྫོགས་པ་གཞི་དང་རྒྱ་
ཆེན་ཚད་མེད་པའི་ཡེ་ཤེས་ཀྱི་རོལ་བ་བསམ་གྱིས་མི་ཁྱབ་པའི་ཁྲོ་བོའི་དཀྱིལ་འཁོར་
དེའི་དབུས་ན་བུདྨ་ཧེ་རུ་ཀ་སྟེ་ལས་བྱང་ཆུང་བ་འདིའི་སྐབས་ན་ཆེ་མཆོག་དང་ངོ་བོ་
གཅིག་པར་བྱས་ནས་བསྡུས་ཏེ་སྙིང་པོ་དྲིལ་ནས་གསུངས་པ་ཡིན་ལ། ཁྲག་འཐུང་
ལྔ་བཅུ་ང་བརྒྱད་ཀྱི་ནང་ནས་གཅིག་ཆད་ནས་གཟུད་དགོས་པ་དེ་ལྟར་ནི་མ་ཡིན་
ནོ། །སྔར་ཞི་བའི་སྐབས་ཀྱི་དཀྱིལ་འཁོར་གྱི་སྤྱིའི་གཙོ་བོ་ཀུན་བཟང་ཡབ་ཡུམ་
དང་རྣམ་པར་སྣང་མཛད་སྒོམ་པའི་སྐབས་སུ་རྣམ་སྣང་ཡབ་ཡུམ་ཀུན་བཟང་ཡབ་
ཡུམ་གྱི་མདུན་དང་འོག་ཏུ་བདག་མདུན་གྱི་ཁྱད་པར་གྱིས་བསྒོམ་དགོས་པ་དེ་ལ་དོན་
གྱིས་བཤད་ན་གདངས་དང་འཆར་གཞིའི་ཁྱད་པར་ཙམ་ལས་ཐ་དད་ཡིན་པ་དང་འདྲ་
བར་འདི་ནས་ཀྱང་ངོ་བོ་གཅིག་པའི་རྒྱུ་མཚན་གྱིས་དཀྱིལ་ཆོག་སྙིང་པོ་བསྡུས་ནས་
ཐོལ་བསྐྱེད་མཛད་པའི་དགོངས་པ་འདི་ཞི་བའི་སྐབས་ཡིན་ན་ཡང་སྦྱར་ཆོག་པའི་གོ་བ་
རིགས་འགྲེ་དགོས་པ་ང་རང་ཉིད་ཀྱིས་དེ་ལྟར་བསམ་པ་ཡིན་ནོ། །སངས་རྒྱས་
ཐམས་ཅད་ཀྱི་སྐུ་རྡོ་རྗེའི་བདག་ཉིད་བུདྡྷ་ཧེ་རུ་ཀ། སྐུ་གསུམ་ལྷུན་གྱིས་གྲུབ་པའི་
ཞལ་གསུམ། ཕ་རོལ་ཕྱིན་དྲུག་ཚང་བའི་ཕྱག་དྲུག རྫུ་འཕྲུལ་རྐང་བཞི་མཚོན་
པའི་ཞབས་བཞི། ས་ལམ་ཆིག་རྫོགས་གྱད་ཀྱི་འདོར་སྟབས་སུ་བསྒྲད་པ།
ཞལ་གཡས་དཀར་སྣང་སྟོང་སྤྲུལ་སྐུའི་རང་བཞིན། གཡོན་དམར་བདེ་སྟོང་
ལོངས་སྐུའི་རང་བཞིན། དབུས་སྨུག་པོ་རྩ་བའི་སྐུ་མདོག་ཡེ་སྟོང་ཆོས་སྐུའི་རང་
161



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
བཞིན། ་འཇོམས་བྱེད་འབར་བའི་རང་མདོག་འཁོར་ལོ་དགྲ་སྟ་རལ་གྲི་གཡས་སུ་
བསྣམས་པ་དེ་གཏི་མུག་འཁྲུལ་རྟོག་གཉིས་འཛིན་གསུམ་པོ་གཅོད་པའི་ཆེད་དང༌།
དྲིལ་བུ་ཐོང་གཤོལ་བྷན་དྷ་གསུམ་ཁ་གཡོན་པས་བསྣམས་པ་དེ་འཁོར་བ་སྟོང༌།
ཉོན་མོངས་འཇོམས། གཟུང་འཛིན་དབྱིངས་སུ་བསྒྲལ་བ་རྣམས་ཀྱི་དོན་ཡིན་
ནོ། །ཡུམ་བུདྨ་ཀྲོ་ཏི་ཤྭ་རི་མ་ཆོས་དབྱིངས་ཐིག་ལེ་ཉག་གཅིག་མཚོན་པའི་ཞལ་
གཅིག རིག་སྟོང་དབྱེར་མེད་མཚོན་པའི་ཕྱག་གཉིས། རྒྱན་ཆ་ལུགས་སྐུ་
མདོག་ལ་སོགས་ཡབ་དང་འདྲ་བ་ལ་བདེ་ཆེན་ལྷན་ཅིག་ཡེ་ཤེས་མཚོན་བྱེད་ཀྱི་གཟིག་
ཤམ་ཅན། ཕྱག་གཡས་ན་དགོངས་པ་མི་འགྱུར་བའི་འཁོར་ལོ་དང་། གཡོན་
ན་དུང་དམར་གྱི་དབྱིངས་རིག་ཟུང་འཇུག་གི་བརྡ་རྟགས་བཟུང་ནས་ཡབ་ལ་གཉིས་
མེད་དུ་འཁྲིལ་བ་དེ་ལྟར་དུ་བསྒོམ་དགོས་སོ། །བུདྡྷཱ་སངས་རྒྱས་ཀྱི་དོན་དང་།
ཧེ་རུ་ཀ་ཞེས་པ་ནི་ཧེ་ནི་ཧེ་ལ་སྟེ་སྤྱོད་ཅིང་བརྩོན་པའི་དོན་ཡིན་ཞེས་རྒྱུད་ཀྱི་ནང་དུ་
གསུངས་ཡོད་ལ། རུ་ནི་རུ་དྷི་ར་སྟེ་ཁྲག་ཡིན་གསུངས་ཤིང་། ཀ་བདག་པོའི་
དོན་ཡིན་པས་ཁྲག་ལ་རོལ་བའི་བདག་པོ་ལ་ཁྲག་འཐུང་ཞེས་གསུངས་སོ། །ཀྲོ་ཏི་
ཞེས་པ་ཁྲོ་མོ། ཤཱ་རི་ནི་དབང་ཕྱུག་མ། བུདྡྷ་ཀྲོ་ཏི་གཉིས་མེད་འཁྲིལ་ཞེས་
སངས་རྒྱས་ཁྲོ་མོའི་དབང་ཕྱུག་མ་དང་གཉིས་མེད་དུ་འཁྲིལ་བའི་དོན་ཡིན་
ནོ། །ཕྱག་མང་པོའི་ཕྱག་མཚན་གྱི་དཀྱིལ་ཆོག་གི་སྐབས་སུ་དང་པོ་བར་བ་ཐ་མ་
རྣམས་ཀྱི་བརྩི་སྟངས་དེ་ལ་འདྲ་མི་འདྲ་ཡོད་དེ། གཡས་འབྱེད་ཅེས་པ།
གཡོན་འབྱེད་ཅེས་པ། མཉམ་འབྱེད། འཁོར་འབྱེད་དེ་དེ་ལྟར་གོ་བ་ལེན་
སྟངས་ཁ་ཁ་ཡོད་ཅིང་། གཡས་ཀྱི་དང་པོ་ནས་ཐ་མའི་བར་དང་གཡོན་གྱི་དང་པོ་
ནས་ཐ་མའི་བར་དུ་རིམ་བཞིན་འབྱེད་པ་ལ་གཡས་འབྱེད་ཟེར་བ་དང་། གཡོན་གྱི་
162



ལྷ་ཚོགས་བསྐྱེད་པའི་རིམ་པ།
དང་པོ་མགོ་བཟུང་ནས་དེའི་ཐ་མའི་བར་དང་དེའི་འཕྲོས་སུ་གཡས་ཀྱི་དང་པོ་ནས་ཐ་
མའི་བར་དུ་འབྱེད་པ་དེ་ལ་གཡོན་འབྱེད་ཟེར་བ་དང་། མཉམ་འབྱེད་ཅེས་པ་ནི་
གཡས་དང་པོ་ནས་གཡོན་དང་པོ་གཡས་བར་བ་ནས་གཡོན་བར་བ་སྟེ་དེ་འདྲའི་སྒོ་
ནས་འབྱེད་པ་ལ་མཉམ་འབྱེད་ཟེར་ལ། འཁོར་འབྱེད་ནི་གཡས་ཀྱི་དང་པོ་ནས་ཐ་
མའི་བར་དེ་ནས་གཡོན་གྱི་ཐ་མ་ནས་དང་པོའི་བར་འབྱེད་པ་ལ་འཁོར་འབྱེད་དམ་
བསྐོར་འབྱེད་ཅེས་ཟེར་རོ། །བསྐྱེད་ཆོག་འདི་གཅིག་མཚུངས་ཁོ་ན་མ་ཡིན་ཞིང་།
འདི་ནས་གཡས་འབྱེད་བྱས་ནས་གསུངས་ལ། གཡས་དང་པོ་ནས་ཐ་མའི་བར་
འཁོར་ལོ་དགྲ་སྟ་རལ་གྲི་རྣམས་དང་། གཡོན་དང་པོ་ནས་ཐ་མའི་བར་དྲིལ་བུ་
ཐོང་གཤོལ་གྷན་དྷ་རྣམས་རིམ་པ་བཞིན་དུ་བསྒྲིག་རྒྱུ་དེ་ཡིན་ནོ། །ཡིན་ན་ཡང་
དང་པོར་སྟེང་ནས་མར་མི་བརྩི་བར་རྩ་ཕྱག་གིས་ཡུམ་ལ་འཁྱུད་སྟབས་མཛད་པ་དེ་
དང་པོར་བྱེད་རྒྱུ་དགོངས་པ་ཨེ་ཡིན་སྙམ། ལར་མ་རྩར་ཕྱག་མཚན་གྱི་གོ་བ་འདི་
ད་ལྟར་སངས་རྒྱས་ཀྱི་ཐུགས་ལམ་དུ་བྱེད་པ་དང་། མ་འོངས་པར་འགྲོ་བ་རྣམས་
ཐབས་དུ་མས་འདུལ་རྒྱུའི་རྟེན་འབྲེལ་འགྲིག་རྒྱུའི་དགོས་པ་ཡིན་གསུངས་
སོ། །དེ་རིང་འུ་ཚོས་མཚམས་འདི་ནས་འཇོག་ལ། དུས་ཚོད་ལ་ཡང་བསྟུན་
དགོས་ཤིང༌། སོང་ཉིན་བཛྲ་ཧེ་རུ་ཀ་ནས་མགོ་བཟུང་ཏེ་བཤད་རྒྱུ་ཡིན། ཞི་ཁྲོ་
འདི་གསང་སྔགས་འབྲེལ་བ་བཞི་ལྡན་གྱིས་གཏན་ལ་ཕབ་པའི་ཆོས་བཀའ་ཟབ་མོ་
བཀའ་གཏེར་དག་སྣང་ཐམས་ཅད་ཀྱི་ཉིང་ཁུ་འདིས་རེག་པ་ཙམ་གྱིས་ངན་སོང་དུ་མི་
མངག་པའི་ཆོས་ཟབ་མོ་བཀའ་གཉེན་པོ་ཡིན་ངེས་ཀྱང་ཆོས་ཟབ་པ་ལྟར་དུ་གང་ཟག་
ཀྱང་ཟབ་དགོས་པ་ཡིན་ཞིང་། ཟབ་དགོས་པ་ཡིན་ཀྱང་ལོ་བརྒྱད་ཀྱི་ཐོག་ནས་ཞི་
ཁྲོའི་འདོན་ཆ་ཁ་ཐོག་འཁོར་ལོར་བྱས་ན་དོན་ཞིབ་ཏུ་སྒྲོ་འདོགས་བཅད་ནས་བསམ་བློ་
163



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བཏང་རྒྱུ་ལ་གནས་དུས་ཡུལ་དབང་གིས་མཐུན་རྐྱེན་མ་ཚང་བ་ཡིན་ཀྱང༌། ད་
རུང་ཡིན་ན་མ་སྔ་མ་ཕྱི་འདི་འདྲའི་བསྙེན་སྒྲུབ་དང་བསྐྱེད་རྫོགས་ལ་ཐུགས་གཞོལ་རྒྱུ་
ནི་དུས་འདི་ལ་བསམ་ན་དགུན་ཁའི་མེ་ཏོག་ཡིན་ལ། གང་ན་ཡིན་ན་དཀོན་རྒྱུའི་
ངོ་མཚར་ཅན་ཞིག་ཡིན་ནོ། །དེས་ན་རྣམ་པ་ཐམས་ཅད་ལ་བཀའ་དྲིན་ཆེ་ཡང་
བསྐྱར་ཞུས་པ་ཡིན་ལ། རྟོགས་པའི་བསྟན་པ་འཛིན་ཞེས་པ་དེ་རེད་སྙམ་ནས་ཡི་
རང་བྱེད་བཞིན་ཡོད་ཅིང་། དེ་ལྟར་དགོས་ཀྱང་དགོས་པ་ཡིན་ཏེ། ཚོན་པོ་
བཤས་ཤུལ་རེད། །སྐ་མོ་བསྐོལ་ཤུལ་རེད། །འཇའ་ལུས་འོད་སྐུར་གྲོལ་བའི་
གཤེགས་ཤུལ་ཡིན་ཞིང་། གྲུབ་གཉིས་རིག་འཛིན་བྱོན་པའི་གདན་ས་ཡིན་པས་
འདྲ་འདྲའི་ནང་གི་མི་འདྲ་བའི་ཁྱད་ཆོས་དོན་གྱི་བསྟན་པ་བཤད་སྒྲུབ་ཀྱིས་འཛིན་རྒྱུ་ལ་
ད་རུང་ཐུགས་སྟོབས་བསྐྱེད་མཛོད་ཞུ་བ་དང་ལྷན་དུ་དེ་རིང་གི་ཆོས་མཚམས་འདི་ནས་
འཇོག་རྒྱུ་བྱེད་དོ།། །།
16



ཉིན་གསུམ་པའི་སྔོན་དུ་འགྲོ་བའི་ཆོས།
ཉིན་གསུམ་པའི་ཆོས་ཁྲིད།
༡ སྔོན་དུ་འགྲོ་བའི་ཆོས་བཤད་པ།
ཇི་སྐད་དུ་ཀུན་མཁྱེན་འཇིགས་བྲལ་གླིང་པས། ཚེ་འདི་སྐྱིད་ཀྱང་དེ་རིང་ཉིན་གང་
ཙམ། །ཕྱི་མའི་སྣང་བ་མི་རིང་སང་ཉིན་འོང་། །བར་དོའི་འཁྲུལ་སྣང་དོ་ནུབ་
རྨི་ལམ་ཚུལ། །ད་ལྟ་ཉིད་ནས་དམ་པའི་ཆོས་ལ་འབུངས། །ཞེས་གསུངས་ཏེ།
ད་ལྟའི་སྐབས་སུ་མཐོ་རིས་མིའི་ལུས་རྟེན་ཞིག་བླངས། སྐྱེ་བའི་སྡུག་བསྔལ་
འདས་ཚར་ནས། ན་རྒས་ཤི་གསུམ་པོ་ད་རུང་ཐོག་ལ་མ་བབས། ། སྡུག་
བསྔལ་རགས་པའི་ཚོར་སྣང་གཞན་པ་གནས་སྐབས་ཆུང་བའི་སྐབས་འདིར་སྐྱིད་ཐོག་
ཟེར་རྒྱུའི་དུས་འདི་མགོ་ཐོག་ཏུ་ཚེས་ཡོད་ཅིང་། དེ་ཡོད་པའི་ཚེ་ན་སྐྱིད་སྣང་ཤར་
ཁུལ་བྱེད་ཀྱང་འདི་རྟག་བརྟན་འགྱུར་བ་མེད་པ་ཞིག་མ་ཡིན་ལ། མི་ཚེ་ཟེར་ཡང་
དེ་རིང་གི་ཉིན་གང་པོ་འདྲ་ཞིག་ཡིན་ནོ། །ལར་གང་ཟག་གཅིག་དང་གཅིག་གི་ཚེ་
ཚད་མི་འདྲ་ཞིང་། དེའི་ནང་གི་སྙིགས་དུས་ཀྱི་ཚེ་ལ་ངེས་པ་མེད་ལ། གལ་ཏེ་
ཡོད་པའི་དབང་དུ་བཏང་ན་ཡང་ཚེ་སྟོད་སྔ་དྲོའི་ཉི་མ་འདྲ་བོ་སོང་ཚར་ནས། ད་ཚེ་
སྨད་མར་ལ་སྒར་བའི་ལམ་སྣེ་ཕྱི་དྲོའི་ཉི་མ་འདྲ་བོ་ལ་ཐོན་ཡོད་ན་ཟད་པའི་ཆོས་ཅན་
ཚང་མ་སྐད་ཅིག་སྐར་མའི་ཡུན་ལ་ཇེ་ཐུང་ཇེ་ཉུང་ཞིག་མ་གཏོགས་མེད་པས་ཕྱི་མའི་
སྣང་བ་སོང་ཉིན་འདྲ་བོའི་མགོ་འཛུགས་རན་པ་ལ་ཅུང་ཟད་མ་གཏོགས་མེད་
དོ། །ཚེ་འདི་ཕྱི་གཉིས་ཀའི་བར་ལ་བར་དོའི་སྣང་བ་ཞེས་པ་འཇིགས་སྐྲག་ཅན་
ཞིག་ཡོང་རྒྱུ་ཡོད་པ་ནི་དོ་ནུབ་ཀྱི་རྨི་ལམ་འདྲ་ཞིག་ཡིན་པས་ད་ལྟ་རང་དབང་རང་
165



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ལག་ཡོད་ཅིང་། གནད་རྒྱུ་མཚན་ཚང་མ་ཤེས་པའི་སྐབས་འདི་ལ་དོ་དགོང་གི་རྨི་
ལམ་འདྲ་བའི་བར་དོ་ལ་མི་འཁྲུལ་ནས་བར་དོ་ཆོད་བྱེད། ལམ་མགོ་ཐོན་བྱེད་ཅིག་
དང༌། སོང་ཉིན་གྱི་ཉི་མ་ཚེས་སྐབས་སུ་ཕན་ཐོགས་ཡོང་བྱེད་ཀྱི་འདིང་རྒྱག་ལྟ་བུ་
ཚེ་འདིའི་ཚེ་སྨད་ཐོན་ནས་དེ་རིང་གི་ཕྱི་དྲོ་ལྟ་བུ་ལ་སོང་ཉིན་ཚེས་རྒྱུ་མེད་སྣང་མི་ཤར་
བར་དེའི་སྐབས་སུ་རང་གཞན་གཉིས་ཀ་སྙིང་དམར་ཐང་ཅན་གྱི་མི་ནས་བཟུང་སྟེ་ཕན་
ཐོགས་ཅན་གྱི་དམ་པའི་ལྷ་ཆོས་ལ་འབད་འབུངས་གྱིས་མ་གཏོགས་འགྱོད་པ་རྗེས་
ནས་འབྱུང་ཞེས་པ་ལྟ་བུ་གསུངས་པ་ཡིན་ནོ། །ད་རུང་ཁོང་གིས་དེ་ལ་མཐུད་ནས་
འདི་ལྟར་གསུངས་ཡོད་དེ། སང་བྱ་གནང་བྱས་མི་ཚེ་བསྲེག་བརྡར་
བྱེད། །ཆོས་ལ་འཇུག་ཁར་གེགས་ནི་ཅིར་ཡང་བརྫུ། །གཏན་འདུན་སློབ་
མཁན་བླ་མ་མ་གཏོགས་པ། ། །སུ་ཡང་མི་འབྱུང་བློ་སྣ་འཕྲལ་དུ་
བསྟངས། །ཞེས་གསུངས་ཤིང་། སྤྱིར་གངས་ཅན་ཆོས་ལྡན་གྱི་ཡུལ་དུ་སྐྱེས།
དེའི་ནང་གི་སོར་ཐར་རིགས་བདུན་གང་རུང་གི་སྡོམ་པ་ཞུས་པར་མ་ཟད་ཆོས་སྒོ་ངོ་མ་
ལ་ཞུགས་ཡོད་ཟེར་མཁན་རྣམས་ཀྱིས་རང་གཞན་འདི་ཕྱི་གཉིས་ཀ་ལ་ཕན་ཐོགས་
ཅན་གྱི་དམ་པའི་ཆོས་དེ་སྒྲུབ་དགོས་བསམ་ཁུལ་བྱེད་ཀྱང་བསམ་རྒྱུ་ཐོག་ཏུ་མི་འཁེལ་
ནས་བསམ་ས་ལ་མ་སོང་། གསོད་ས་ལ་སོང་། མི་ཚེའི་ཟློ་གར་གྱི་འཁྲབ་
མཇུག་གློ་བུར་དུ་རྫོགས་མཁན་གང་མང་མང་རིག་ས་བལྟ་ས་རང་གི་ཁྱིམ་རང་གི་
ཟུར་ནས་བུད་དེ་མི་ཚེའི་ལ་མོ་བརྒྱབ་པ་ཚང་མས་མཐོང་བཞིན་པ་དེ་ཡིན་ནོ། །དེ་
ཅི་ཞིག་གིས་ལན་སོང་བསམས་ནས་གཞན་ཐོག་དཔེར་བླངས་རང་ཐོག་ལ་ཚད་བཞག་
ན་རྟག་འཛིན་དེ་བྱེད་ཆེ་ནས་ཚོད་ཀྱིས་མ་ཐིག་ནས་ད་རུང་མི་ཤི་བསམ་ས་ནས་འཆི་
བདག་ཚུར་ལ་ཐོན། སང་བྱ་དང་གནང་བྱའི་འདིང་རྒྱག་ད་རེས་མིན་ཀྱང་རྗེས་
166



ཉིན་གསུམ་པའི་སྔོན་དུ་འགྲོ་བའི་ཆོས།
ཤིག་ནས་ཡིན་བསམ་ཁུལ་བྱེད་ས་དེ་ཉིད་དེ་རིང་ལ་ཟད་རྒྱུ་མེད་ལ། རྗེས་ནས་
ཡིན་དྲན་རྒྱུའི་དུས་ཚོད་ལ་འཁེལ་རྒྱུ་མེད་ནས་མི་ཚེ་བསྲེག་བརྡར་ཞེས་གསུངས་པས་
དངོས་པོ་ཞིག་མེར་བསྲེགས་ན་འབར་ནས་མེད་འགྲོ་རྒྱུ་དང༌། རྩུབ་པོ་ཞིག་བརྡར་
བཞག་ན་ཟད་ནས་མེད་འགྲོ་བ་ལྟར་དུ་དེ་རིང་གི་རྒྱབ་ཀྱི་སང་ཉིན། ད་ལོའི་རྒྱབ་
ཀྱི་སང་ཕོད་ཀྱི་མི་ཚེ་བྲེལ་བ་དང་རྣམ་གཡེང་གི་བར་དུ་ཟད་བཞིན་ཡོད་པ་ཡིན་
ནོ། །ཟད་འགྲོ་བའི་རྒྱུ་མཚན་ལ་འདིང་རེ་བརྒྱབ་ན་བཤད་ཡོང་རིན་གཏན་ནས་
མེད་པའི་ཆུང་ཆུང་ཞིག་ལ་མགོ་འཁོར་ནས་དོན་ཆུང་ལ་ཡེངས་ཏེ་དོན་ཆེན་ཤོར་བཞིན་
ཡོད་པ་དེ་ཁབ་ཙམ་ཞིག་ལ་བལྟ་ས་ནས་སྟ་རེ་ཙམ་ཞིག་ཆད་བཞིན་ཡོད་པ་ཡིན་ཞིང་།
ཆོས་ལ་འཇུག་ཁར་གེགས་ནི་ཅིར་ཡང་བརྫུ་ཞེས་གསུངས་ཏེ་ཆོས་སྒྲུབ་རན་ཁ་ཞིག་ལ་
མི་ཁོམ་པའི་རྐྱེན་དེ་འདྲ་མི་འདྲ་ཡི་ཐོག་ནས་འབྱུང་བ་ཡིན་ལ། གེགས་རང་
སེམས་ལ་ཞུགས་པ་དེ་ཞུགས་ལུགས་སྡུག་ཤོས་དེ་ཡིན་པ་དང༌། གཉེན་གྲོགས་
ལ་རྫུས་པ་དེ་འབྲིང་འབྲིང་ཞིག དགྲ་གདོན་ལ་རྫུས་པ་དེ་བགེགས་སྟོབས་ཆུང་
ཤོས་དེ་ཡིན་ནོ། །དེས་ན་བགེགས་སྟོབས་ཆེན་རང་ཉིད་ཀྱི་སེམས་ཀྱི་རྣམ་རྟོག་ལ་
རྫུས་ཡོང་སྐབས་སུ་འཐབ་པར་བྱེད་པའི་བདུད་ཅེས་པ་རྒྱག་རེས་བྱེད་བསམ་རྒྱུ།
གཡེང་བར་བྱེད་པའི་བདུད་ཅེས་པ་ཡེངས་མ་ལམ་དུ་མི་ཚེ་གཅོད་རྒྱུ། ཆགས་པར་
བྱེད་པའི་བདུད་ཅེས་པ་ཟས་ནོར་གྲོགས་ལ་སོགས་པ་ལ་ཆགས་ཞེན་གྱིས་འཆིང་རྒྱ།
འདུ་ཤེས་ལོག་པར་སྒྱུར་བའི་བདུད་ཅེས་པ་མི་དྲན་དགོས་རྒྱུ་དྲན་ནས་ཕྱིན་ཅི་ལོག་གི་
བློ་སྣ་མང་པོ་ཞིག་སེམས་ལ་འཚུབ་བཞིན་པ་སྟེ་དེ་ཚོ་ཚང་མ་སེམས་ལ་ཞུགས་ནས་
དེའི་དབང་དུ་འགྱུར་འགྲོ་བ་ཡིན་ཞིང་། དེ་ཚོ་རང་གི་སེམས་ཀྱི་རྣམ་རྟོག་གི་ཐོག་
ལ་བགེགས་འཛུལ་བ་དེ་ཡིན་ནོ། །རྫུས་ཟེར་ཡང་འཛུལ་བ་ཡིན་ལ།
167



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བགེགས་འཛུལ་ཟེར་ན་འདྲེ་འཛུལ་བ་ཡིན་ཞིང་། ཕྱི་རོལ་ནས་ཡོང་མཁན་ཡང་
ཡོད་པ་ཡིན་ནོ། །དེ་ཡང་དགྲ་ཕྱོགས་ནས་འབྱུང་བ་ཤིན་ཏུ་ཉུང་ལ། གཉེན་
ཕྱོགས་ནས་འབྱུང་བ་མང་ཞིང་། ཆགས་ཞེན་འཁྲུལ་བའི་བདུད་དང་། དཔོན་
གྲོགས་བདུད་ཁྱེར་གྱི་བདུད། །བསོད་ནམས་འདུ་འཛིའི་བདུད། ཟས་ནོར་
འཛིན་ཆགས་ཀྱི་བདུད་དེ་རྣམས་བྱུང་ནས་དུས་སྙིགས་མའི་སྐབས་ཀྱི་བདུད་སྟོབས་དེ་
ཚོ་ཤུགས་དྲག་ཡིན་པས་དེའི་དབང་དུ་རིག་རིག་ལྟ་ལྟ་བཞིན་དུ་ཤོར་འགྲོ་བ་ཡིན་
ནོ། །ཆོས་ཁྲིད་ཀྱི་སྐབས་ཀྱི་སྐར་མ་གཅིག་གཉིས་ཀྱི་བློ་སྦྱོང་དང་ཚེ་གཅིག་གི་
མཉམ་འགྲོ་མཉམ་འདུག་གི་མི་དགེའི་བཤེས་གཉེན་གཉིས་ཀ་ཤུགས་ཆེ་ཆུང་འགྲན་
སྐབས་གོམས་ཤུགས་ཆེ་བ་འགྲོག་ཡུན་རིང་བ་དེའི་དབང་དུ་ཤོར་ལོས་འགྲོ་སྟེ་དུད་
འཐེན་ངན་ལོབས་མཁན་ངན་པ་དང་འདྲ་འདྲར་ངན་གོམས་ཀྱི་ཕྱོགས་སུ་ཤོར་འགྲོ་བ་
ཡིན་ནོ། །ཁྱིམ་ཕ་མ་གཉེན་ཉེ་དུ་བསམ་པ་མི་དཀར་བ་མ་ཡིན་ཀྱང་རྨོངས་པའི་
གཞན་དབང་དུ་སོང་ནས་བཟང་སློབ་མི་ཤེས་ལ། བྱ་རོག་ཕྲུ་གུས་མ་ཡི་
སྤུ། །འཐོག་པ་དྲིན་ལན་ཡིན་པར་བསྒོམ། །ཞེས་གསུངས་ཤིང་། ཕན་
འདོགས་བཞིན་ཡོད་བསམ་ས་ནས་དོན་ལ་ངན་དུ་འགྱུར་བཞིན་ཡོད་དོ། །དེ་ལྟར་
ཡིན་ཕྱིར་གཏན་གྱི་འདུན་མ་བཟང་པོ་སློབ་མཁན་དེ་བླ་མ་མ་གཏོགས་མེད་པར་
གསུངས་ཤིང་། དེ་ཡང་མཚན་ལྡན་གྱི་བླ་མ་ལ་གསུངས་པ་ཡིན་མ་གཏོགས་
མིང་དུ་བླ་མ་ཐོགས་ཚད་ང་ལྟ་བུ་ལ་གསུངས་པ་མ་ཡིན་ལ། གཏན་འདུན་སློབ་
མཁན་བླ་མ་མ་གཏོགས་པར། །སུ་ཡང་མི་འབྱུང་བློ་སྣ་འཕྲལ་དུ་
སྟངས། །ཞེས་པའི་ཚིག་འདིའི་གོ་དོན་ཤིན་ཏུ་གནད་ཆེ་སྟེ། གཏན་འདུན་ཞེས་
པ་ཚེ་འདི་ནས་བཟུང་བའི་སངས་རྒྱས་ཀྱི་གོ་འཕང་ཐོབ་ནས་གཞན་དོན་གྱི་ཕྲིན་ལས་
168



ལྷ་ཚོགས་བསྐྱེད་པའི་རིམ་པ། །
རྒྱུན་མི་ཆད་པ་དང་བཅས་པ་ལ་གོ་ཆོག གཏན་འདུན་ཞེས་པ་སྐྱེས་བུ་ཆུང་འབྲིང་
ཆེ་གསུམ་རང་རང་གི་ལམ་གྱི་གཏན་གྱི་འདུན་མ་ལ་སྦྱར་ཆོག་མོད་འུ་ཚོ་གྲུབ་མཐས་
བློ་བསྒྱུར་ལ་མ་བསྐྱར་ཁད་ཀྱི་གང་ཟག་ཅིག་ལ་མཚོན་ན་ཚེ་འདི་དང་ཕྱི་མའི་ཚེ་རབས་
ཚེ་བརྒྱད་ལ་བདེ་བྱེད་ལ་ཇི་ལྟར་ངན་པའི་དབང་དུ་བཏང་ན་ཡང་གོ་ཞིང་། དེ་གོ་ན་
གཏན་འདུན་སྟོན་མཁན་བླ་མ་མ་གཏོགས་མེད་ཅེས་པ་འདི་གཏན་འདུན་མ་འཆུག་
གསུངས་པ་ལོས་ཡིན་ཀྱང་དེ་དང་མཉམ་དུ་བླ་མའི་བརྟག་ཐབས་ཀྱང་རང་ཤུགས་
ཀྱིས་བསྟན་ཡོད་དོ། །གཏན་གྱི་འདུན་མ་བསྟན་མ་ནུས་ན་མིང་ལ་བླ་མིང་ཐོགས་
ལ། ཕྱི་རོལ་ལ་བླ་མའི་རྟགས་འཆང་ཡོད་ཀྱང་དོན་གྱི་ཐོག་ནས་བླ་མའི་བྱེད་ལས་
ཆ་མ་ཚང་བ་ཡིན་པས་བསྟེན་ཀྱང་བླ་གོ་མི་ཆོད་དོ། །གལ་སྲིད་གཏན་གྱི་འདུན་མ་
མ་ནོར་བ་ཞིག་སྟོན་མཁན་ཡིན་ན་ཆས་ཆ་ལུགས། རིགས་རུས་མཐོ་དམན།
གོ་གནས་ཆེ་ཆུང་
། བཙན་མཉམ་ཞན་ལ་མ་ལྟོས་ནས་བླ་མར་བསྟེན་པར་གྱིས་
དང་དེ་ནི་ཕ་མ་ལས་ཀྱང་ལྷག་པས་མི་ཚད་སུ་གཅིག་གིས་སྟོན་མི་ནུས་པའི་གཏན་
བདེའི་ལམ་སྟོན་མཁན་ཡིན་པས་དེ་རིང་ཉིད་ནས་ད་ལྟ་ཉིད་ནས་དམ་པའི་ཆོས་སྒྲུབས་
ཤིག་དེ་གསུངས་པ་ཡིན་ནོ།།
༢ དངོས་ཀྱི་དོན་བཤད་པ།
༢༽ རིགས་ཀྱི་གཙོ་བོ་བསྐྱེད་པ། །
༡ ཤར་དུ་བཛྲ་ཧེ་རུ་ཀ་ཡབ་ཡུམ་བསྐྱེད་པ།
དེ་ལྟ་བུའི་དམ་པའི་ལེགས་བཤད་ཐུགས་ཀྱི་དཀྱིལ་དུ་འཆང་བ་དང་བཅས་ཏེ་སྐབས་
169



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
ཐོབ་གང་ཞིག་གསན་པར་བྱ་བ་ཟབ་ཆོས་ཞི་ཁྲོ་དགོངས་པ་རང་གྲོལ་གྱི་ལས་བྱང་སྙིང་
པོར་བསྡུས་པ་འདི་ཉིད་འཆད་པའི་སྐབས་ཡིན་ཞིང་། འདི་ལ་སྔོན་འགྲོ།
དངོས་གཞི། རྗེས་གསུམ་ལས་སྔོན་འགྲོ་སོང་ནས་དངོས་གཞིའི་སྐབས་ཡིན་ལ།
དངོས་གཞི་ལ་ཡང་ལྷ་བསྐྱེད། སྤྱན་འདྲེན། བཞུགས་གསོལ། ཕྱག་
འཚལ། མཆོད་པ། བསྟོད་པ། བཤགས་པ་དང་བདུན་གྱིས་བསྟན་པའི་
ནང་གི་དང་པོ་ལྷ་བསྐྱེད་པའི་རིམ་པ་དེ་ཉིད་ཡིན་ནོ། །ལྷ་བསྐྱེད་པའི་རིམ་པའི་
སྐབས་དེ་ཉིད་ལ་ཡང་ཞི་བ་དང་། ཁྲོ་བོ་གཉིས་ཡོད་པའི་ནང་གི་ཞི་བའི་སྐོར་ཁ་
རྩང་ཞིག་ནས་བཤད་ཟིན་ཏེ་ཁྲོ་བོ་ལ་ཐུག་པ་ཡིན་ཞིང་། ཁྲོ་བོ་ལ་ཡང་སྤྱིའི་གཙོ་བོ།
རིགས་ཀྱི་གཙོ་བོ། གནས་མ། ཡུལ་མ། སྒོ་མ། དབང་མོ་བཅས་ཀྱི་
ནང་ནས་སྤྱིའི་གཙོ་བོ་ཆེ་མཆོག་ཧེ་རུ་ཀ་དང་གཉིས་སུ་མ་མཆིས་པའི་བུདྨ་ཧེ་རུ་ཀ་
ཡབ་ཡུམ་བཤད་པ་སོང་ནས་དེ་རིང་རིགས་ཀྱི་གཙོ་བོ་བཤད་པ་ལ་བཞི་ཡོད་པའི་ནང་
གི་དང་པོ་བཛྲ་ཧེ་རུ་ཀ་ནི། །
ཧཱུྃ༔ ཤར་དུ་བཛྲ་ཧེ་རུ་ཀ
ཞལ་གསུམ་ཕྱག་དྲུག་ཞབས་བཞི་བསྒྲད༔
གཡས་དཀར་གཡོན་དམར་དབུས་མཐིང་ནག༔
རྡོ་རྗེ་བྷན་དྨ་དགྲ་སྟ་གཡས༔
དྲིལ་བུ་བྷན་དམར་ཐོང་གཤོལ་གཡོན༔
བཛྲ་ཀྲོ་ཏི་གཉིས་མེད་འཁྲིལ༔
ཞེས་གསུངས་ཏེ། རང་བྱུང་གི་དཀྱིལ་འཁོར་ཆེན་པོའི་ཤར་ཕྱོགས་ཀྱི་དབུས་སུ་
བཛྲ་ནི་རྡོ་རྗེ་སྟེ་མེ་ལོང་ཡེ་ཤེས་ཀྱི་རང་བཞིན་སངས་རྒྱས་ཐམས་ཅད་ཀྱི་ཐུགས་རྡོ་རྗེའི་
170



ལྷ་ཚོགས་བསྐྱེད་པའི་རིམ་པ།
བདག་ཉིད་བཅོམ་ལྡན་འདས་བཛྲ་ཧེ་རུ་ཀ་ཞལ་གསུམ། ཕྱག་དྲུག ཞབས་
བཞི་བསྒྲད་པ་ལ་སོགས་པའི་དག་སྦྱོར་བུདྨ་ཧེ་རུ་ཀ་ལྟར་དུ་ཡིན་ཞིང་། སྐུ་མདོག་
མཐིང་ནག་ཡིན་པའི་རྒྱུ་མཚན་ནི་རིག་སྟོང་ཐུགས་ཀྱི་ཡེ་ཤེས་མཚོན་བྱེད་དུ་མཐིང་ཁ་
དང༌། ་ མཐིང་ནག་ཅེས་པ་ཁྱད་པར་དུ་འགྱུར་བ་མེད་པའི་མཚོན་བྱེད་ཡིན་ལ།
མཐིང་སྐྱ་དང་མཐིང་དཀར་དེ་ཚོ་གཉིས་འདྲེས་ཀྱི་ཁ་དོག་ཡན་ལག་གི་ཁ་དོག་ཡིན་
ནོ། །མཐིང་ནག་རྩ་བའི་ཁ་དོག་དེ་བསྒྱུར་དུ་དཀའ་བའི་ཕྱིར་ན་འགྱུར་བ་མེད་པ་
ཐུགས་ཀྱི་རྟགས་དང་། འདི་ནས་ཁྲོ་བོ་རྣམས་ལ་དམར་ནག་ལྗང་ནག་སེར་ནག་
ཏུ་སྣང་རྒྱུ་དེ་ཚོ་ལོག་འདྲེན་འདུལ་བའི་དྲག་པོའི་ཆ་བྱད་དུ་བསྟན་པའི་དོན་ཡིན་ལ།
ཡང་ལས་སྣ་ཚོགས་ཀྱི་ཕྲིན་ལས་ཀྱིས་དཀར་བོར་སྣང་བ་ཡང་མི་སྲིད་པ་མ་ཡིན་
ཞིང་། ཞི་བའི་ལྷ་ཚོགས་ཀྱི་ནང་དུ་ཁྲོ་བོ་འདྲེས་པ་ལྟ་བུ་ཁྱབ་ཆེ་ཆུང་གི་གོ་བ་ཡང་
དེ་དང་བསྟན་ནས་སྐབས་དང་བསྟན་དགོས་པ་ཡིན་ནོ། །འདིའི་ཕྱག་མཚན་རྡོ་རྗེ་
བྷན་དྷ་དགྲ་སྟ་གཡས་སུ་བསྣམས་པ་དེ་ཞེ་སྡང་རྩད་གཅོད་མེ་ལོང་ཡེ་ཤེས་ཀྱི་རྡོ་རྗེ།
ཆགས་སྡང་གཉིས་མེད་བདེ་སྟོང་ཟུང་འཇུག་གི་བྷན་དྷ། བདག་འཛིན་རྩད་ནས་
གཅོད་པའི་རྟོག་བྲལ་ཡེ་ཤེས་ཀྱི་དགྲ་སྟ་རྣམས་དང་། ཕྱག་གཡོན་པས་དྲིལ་བུ་
བྷན་དམར་ཐོང་གཤོལ་བསྣམས་པ་དེ་སྟོང་ཆེན་ཤེས་རབ་དབྱིངས་ཀྱི་དྲིལ་བུ་དང་།
ཟུང་འཇུག་བདེ་བ་ཆེན་པོའི་བྷན་དམར། བྷན་དམར་ཞེས་པ་བྷན་དྷ་དམར་གྱི་ཁྲག་
ཆེན་གྱིས་བཀང་བ་ཞིག་ལ་བྷན་དམར་ཟེར་ཞིང་། ཉོན་མོངས་ཐ་རྒོད་འདུལ་བའི་
ཐུགས་རྗེའི་ཐོང་གཤོལ་རྣམས་ཕྱག་ན་བསྣམས་པ། ཡུམ་བཛྲ་ཀྲོ་ཏི་མ་སྐུ་མདོག་
ཡབ་དང་འདྲ་བ། རྡོ་རྗེ་དུང་དམར་ཡབ་ལ་སྟོབ་པ། ཡབ་ཡུམ་གཉིས་མེད་དུ་
འཁྲིལ་བ་ལ་སོགས་པ་གོང་གི་བུདྡྷ་ཧེ་རུ་ཀ་ལྟར་ཁ་རྩང་བཤད་པ་བཞིན་དུ་ཡིན་ནོ།། །



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
༢ ལྷོ་རུ་རཏྣ་ཧེ་རུ་ཀ་ཡབ་ཡུམ་བསྐྱེད་པ།
ལྷོ་ཡི་རཏྣ་ཧེ་རུ་ཀ་ནི། །
ཧཱུྃ༔ ལྷོ་རུ་རཏྣ་ཧེ་རུ་ཀ༔
ཞལ་གསུམ་ཕྱག་དྲུག་ཞབས་བཞི་བསྒྲད༔
གཡས་དཀར་གཡོན་དམར་དབུས་སེར་ནག༔
རིན་ཆེན་ཁ་ཊི་བེ་ཅོན་གཡས༔
དྲིལ་བུ་བྷན་དམར་རྩེ་གསུམ་གཡོན༔
རཏྣ་ཀྲོ་ཏི་གཉིས་མེད་འཁྲིལ༔
ཞེས་གསུངས་ཏེ། དཀྱིལ་འཁོར་ཆེན་པོའི་ལྷོ་ཕྱོགས་སུ་རཏྟ་སྟེ་རིན་ཆེན།
མཉམ་ཉིད་ཡེ་ཤེས་ཀྱི་རང་མདངས་སངས་རྒྱས་ཐམས་ཅད་ཀྱི་ཡོན་ཏན་རིན་པོ་ཆེའི་
བདག་ཉིད་བཅོམ་ལྡན་འདས་རཏྣ་ཧེ་རུ་ཀ་ཞལ་གསུམ་ཕྱག་དྲུག་རྣམས་སྔར་བཞིན་
ལས་ཕྱག་མཚན་གཡས་ན་རིན་ཆེན་ཁ་ཊི་བེ་ཅོན་བསྣམས་པ་དེ་ནི་ང་རྒྱལ་རྩད་ནས་
གཅོད་པ་མཉམ་ཉིད་ཡེ་ཤེས་ཀྱི་རིན་ཆེན། དུག་གསུམ་འཇོམས་པ་ཐུགས་རྗེའི་ཁ་
ཊཾ། བདག་འཛིན་འཇོམས་པ་ཆོས་ཉིད་ཀྱི་བེ་ཅོན། བེ་ཅོན་ཞེས་པ་དེ་མཁྲེགས་
ཤིང་གི་རྒྱུ་ལས་གྲུབ་པའི་དབྱུ་གུ་མཚོན་ཆའི་རིགས་ཤིག་ལ་གོ་དགོས་ལ། ཕྱག་
གཡོན་ན་དྲིལ་བུ་བྷན་དམར་རྩེ་གསུམ་བསྣམས་པ་དེ་ནི་དྲིལ་བུ་བྷན་དམར་སྔར་
བཞིན་དང༌། སྲིད་པ་ཡོངས་གྲོལ་གྱི་ཐུགས་རྗེའི་ཏྲི་ཤུལ། ཏྲི་ཤུལ་ཞེས་པ་དེ་
ཡང་མཚོན་ཆའི་རིགས་ཤིག་ལ་རྩེ་གསུམ་མམ་ཏྲི་ཤུ་ལ་ཡང་ཟེར་ཞིང་། ཡུམ་
12



ལྷ་ཚོགས་བསྐྱེད་པའི་རིམ་པ།
ཆེན་རཏྣ་ཀྲོ་ཏི་རང་རྟགས་དང་དུང་དམར་བསྣམས་ནས་ཡབ་ལ་སྟོབ་པ། ཡབ་
ཡུམ་གཉིས་མེད་དུ་འཁྲིལ་བའོ།།
༣ ནུབ་ཏུ་པདྨ་ཧེ་རུ་ཀ་ཡབ་ཡུམ་བསྐྱེད་པ།
ནུབ་ཀྱི་པདྨ་ཧེ་རུ་ཀ་ནི།
ཧཱུྃ༔ ནུབ་ཏུ་པདྨ་ཧེ་རུ་ཀ
ཞལ་གསུམ་ཕྱག་དྲུག་ཞབས་བཞི་བསྒྲད༔
གཡས་དཀར་གཡོན་སྔོ་དབུས་དམར་ནག༔
པདྨ་ཁ་ཊི་དབྱུག་ཏོ་གཡས༔
དྲིལ་བུ་བྷན་དམར་རྗེའུ་ཆུང་གཡོན༔
པདྨ་ཀྲོ་ཏི་གཉིས་མེད་འཁྲིལ་
ཞེས་གསུངས་ཏེ། རང་བྱུང་དཀྱིལ་འཁོར་ཆེན་པོའི་ནུབ་ཀྱི་དབུས་སུ་སོར་རྟོག་ཡེ་
ཤེས་ཀྱི་རང་བཞིན་སངས་རྒྱས་ཐམས་ཅད་ཀྱི་གསུང་རྡོ་རྗེའི་བདག་ཉིད་བཅོམ་ལྡན་
འདས་པདྨ་ཧེ་རུ་ཀ་ཞལ་གསུམ་ཕྱག་དྲུག་ཞབས་བཞི་བསྒྲད་པ་ཕྱག་གཡས་ན་པདྨ་ཁ་
ཊི་དབྱུག་ཏོ་བསྣམས་པ། དེའི་རྒྱུ་མཚན་ནི་འདོད་ཆགས་རྩད་གཅོད་སོར་རྟོག་ཡེ་
ཤེས་ཀྱི་རང་རྟགས་པདྨ། སྲིད་གསུམ་གདུག་པ་འདུལ་བའི་ཐུགས་རྗེའི་ཁ་ཊཾ།
ཞེན་རྟོག་རྩད་ནས་གཅོད་པའི་རྟོག་མེད་ཀྱི་དབྱུག་ཏོ། གཡོན་པས་དྲིལ་བུ་བྷན་
དམར་རྗེའུ་ཆུང་བསྣམས་པ་ནི་དྲིལ་བུ་བྷན་དམར་གཉིས་ཀ་གོང་ལྟར་དང་། ཉོན་
མོངས་གཉིད་ལས་སློང་བའི་ཕྲིན་ལས་ཀྱི་རྗེའུ་ཆུང་བསྣམས་པ། ཡུམ་ཆེན་པདྨ་ཀྲོ་
ཏི་རང་རྟགས་དང་། དུང་དམར་བསྣམས་ནས་ཡབ་ལ་སྟོབ་པ། ཡབ་ཡུམ་
73



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གཉིས་མེད་དུ་འཁྲིལ་བའོ།།
༤ བྱང་དུ་ཀརྨ་ཧེ་རུ་ཀ་ཡབ་ཡུམ་བསྐྱེད་པ།
བྱང་གི་ཀརྨ་ཧེ་རུ་ཀ་ནི།
ཧཱུྃ༔ བྱང་དུ་ཀརྨ་ཧེ་རུ་ཀ༔
ཞལ་གསུམ་ཕྱག་དྲུག་ཞབས་བཞི་བསྒྲད༔
གཡས་དཀར་གཡོན་དམར་དབུས་ལྗང་ནག༔
རྒྱ་གྲམ་རལ་གྲི་ཁ་ཊ་གཡས་
དྲིལ་བུ་བྷན་དམར་ཐོང་གཤོལ་གཡོན ་
ཀརྨ་ཀྲོ་ཏི་གཉིས་མེད་འཁྲིལ༔
ཞེས་གསུངས་ཏེ། རང་བྱུང་གི་དཀྱིལ་འཁོར་ཆེན་པོའི་བྱང་གི་དབུས་ཕྱོགས་སུ་བྱ་
གྲུབ་ཡེ་ཤེས་ཀྱི་རང་བཞིན་སངས་རྒྱས་ཐམས་ཅད་ཀྱི་ཕྲིན་ལས་ཀྱི་བདག་ཉིད་བཅོམ་
ལྡན་འདས་ཀརྨ་ཧེ་རུ་ཀ་ཞལ་གསུམ་ཕྱག་དྲུག་ཞབས་བཞི་བསྒྲད་པ་ཕྱག་གཡས་ན་
རྒྱ་གྲམ་རལ་གྲི་ཁ་ཊི་བསྣམས་པ་དེ་ཕྲག་དོག་རྩད་ནས་གཅོད་པ་བྱ་གྲུབ་ཡེ་ཤེས་ཀྱི་
རང་རྟགས་རྒྱ་གྲམ་དང་། རལ་གྲི་ཁ་ཊཾ་གོང་བཞིན། ཕྱག་གཡོན་པས་དྲིལ་
བུ་བྷན་དམར་ཐོང་གཤོལ་རྣམས་བསྣམས་པ། ཀརྨ་ཀྲོ་ཏི་སྐུ་མདོག་རྒྱན་ཆས་
ཡབ་དང་ཆ་འདྲ་བ་ཡིན་པའི་ནང་གི་ཡུམ་ལ་གཟིག་ཤམ་སྟེ། བདེ་ཆེན་ལྷན་སྐྱེས་
ཀྱི་ཡེ་ཤེས་མཚོན་བྱེད་དུ་ཡུམ་ཐམས་ཅད་ཀྱིས་གཟིག་ཤམ་མནབས་ཡོད་ལ།
ཀརྨ་ཀྲོ་ཏི་གཡས་རང་རྟགས་དང་། གཡོན་དུང་དམར་ཡབ་ལ་སྟོབ་པ་དང་བཅས་
ཡབ་ཡུམ་གཉིས་མེད་དུ་འཁྲིལ་བའོ། །དེ་ཡན་ཆད་ཀྱི་ཁྲག་འཐུང་གཙོ་བོ་ཡབ་
༢74



ལྷ་ཚོགས་བསྐྱེད་པའི་རིམ་པ།
ཡུམ་བཅུའི་སྐུ་མདོག་ཕྱག་མཚན་བསྟན་ནས་འདི་ནས་ཁྲོ་བོའི་རྒྱན་ཆས་དང་གདན་
སོགས་བསྡུས་ཏེ་བསྟན་པ་ནི། །
ཁྲག་འཐུང་གཙོ་བོ་ཡབ་ཡུམ་བཅུ
ཁྲོ་བོའི་ཆ་ལུགས་རྫོགས་པར་ལྡན༔
བྱོལ་སོང་གཙོ་བོ་རིན་ཆེན་བྲག༔
པདྨ་ཉི་སྟེང་གསལ་བར་བསྒོམ༔
ཞེས་གསུངས་ཏེ། ཁྲོ་བོའི་ཆ་ལུགས་ཁ་རྩང་ཞིག་ནས་ཧ་ལམ་བཤད་ཟིན་མོད་
ཀྱང་ཁྲོ་བོའི་ངེས་ཚིག་གི་སྟེང་ནས་རྣམ་པ་བཞི་རུ་འགྲེལ་རྒྱུ་ཡོད་ཅིང་། དེ་ལ་
བདག་མེད་རྟོགས་པའི་ཤེས་རབ་ནི་ཆོས་ཉིད་ངང་གིས་ཁྲོ་བ་སྟེ། རྣམ་རྟོག་གམ་
མཚན་མ་འཇོམས་པར་བྱེད་པས་ན་འཇོམས་བྱེད་ཁྲོ་བོ་ཞེས་ཟེར་རོ། །རང་རིག་
པའི་ཡེ་ཤེས་ནི་རྟོགས་པ་ངང་གིས་ཁྲོ་བ་སྟེ། འཁོར་བའི་ས་བོན་དྲུངས་ནས་འབྱིན་
པའི་ཕྱིར་ན་ཁྲོ་བོ་ཞེས་ཟེར་རོ། །ཐུགས་རྗེ་ཤུགས་ཀྱི་ཡེ་ཤེས་ནི་ཤུགས་ཀྱིས་ཁྲོ་བ་
སྟེ། འགྲོ་བའི་རྒྱུད་ཀྱི་མི་མཐུན་པའི་ཕྱོགས་འཇོམས་པའི་ཕྱིར་ཁྲོ་བོ་ཞེས་ཟེར་
རོ། །ཕྲིན་ལས་ཕྱག་རྒྱའི་ཁྲོ་བོ་ཞེས་པ་ནི་གདུལ་བྱའི་དབང་གིས་ཁྲོ་བོར་སྣང་བ་
ཞིག་ཡིན་ཞིང་། གང་ལ་གང་འདུལ་གྱིས་གདུལ་བྱ་མི་འདོར་ནས་འདུལ་བ་ཡིན་
ལ། འདི་ནས་གསུངས་པ་ནི་ཕྲིན་ལས་ཕྱག་རྒྱའི་ཁྲོ་བོ་དེ་ཉིད་ལ་གཙོ་བོར་སྨོས་པ་
ཞིག་ལ་གོ་དགོས་སོ། །ཁྲོ་བོ་འདི་དག་གི་སྐུ་མདོག་ཕྱག་མཚན་སྣ་ཚོགས་སུ་སྣང་
བ་ནི། ལས་བཞི་མཆོག་དང་ལྔ་ཡི་ཕྲིན་ལས་དང་སྦྱར་ནས་དེ་ཡང་དམར་ནག་
སོགས་སྣང་བ་ནག་པོའི་སྒྲ་གོང་ནས་བཤད་མ་ཐག་པ་ལྟར་གྱི་ཁྱད་པར་དུ་དྲག་པོའི་
མཛད་པ་མཐར་ཕྱིན་པའི་རྟགས་སོ། །ཡབ་རྣམས་ཀྱི་དབུ་གསུམ་དེ་སྐུ་སྟོང་པ་
175



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཉིད། གསུང་སྨོན་པ་མེད་པ། ཐུགས་མཚན་མ་མེད་པ་སྟེ་རྣམ་ཐར་གསུམ་
མཚོན་བྱེད། ཕ་རོལ་ཏུ་ཕྱིན་པ་དྲུག་མཐར་ཕྱིན་པའི་རྟགས་སུ་ཕྱག་དྲུག་དང་ལྡན་
ཞིང༌། ཕྱག་དྲུག་གིས་ཡེ་ཤེས་ལྔ་དང་རང་བྱུང་གི་ཡེ་ཤེས་དང་དྲུག་གི་རྟགས་ཀྱི་
ཕྱག་རྒྱ་འོད་འབར་བའི་ཕྱག་མཚན་དྲུག་བསྣམས་པ། དུས་རྒྱུན་དུ་ཡེ་ཤེས་ལྔ་
གསུངས་ཀྱང་འདི་ནས་ཡེ་ཤེས་དྲུག་གསུངས་པ་ནི་ཨ་ནུའི་སྒོས་ཆོས་ཡིན་ཞིང་།
ཨ་ནུའི་ཡོ་གའི་སྒོས་ཆོས་ལ་ཡེ་ཤེས་དྲུག་གསུངས་ཡོད་པ་ཡིན། ཞབས་བཞི་རྫུ་
འཕྲུལ་གྱི་རྐང་བཞི། རྫུ་འཕྲུལ་གྱི་རྐང་བཞི་འདི་དུས་རྒྱུན་གྱི་འདུན་བརྩོན་སེམས་
པ་དཔྱོད་པ་དེ་ཉིད་མ་ཡིན་ལ། ཆོས་ཀྱི་དབྱིངས་ཀྱི་རྫུ་འཕྲུལ། ཡེ་ཤེས་ཀྱི་རྫུ་
འཕྲུལ། ཚོགས་གཉིས་རྫོགས་པའི་རྫུ་འཕྲུལ། སྤྲུལ་བའི་རྫུ་འཕྲུལ་དང་བཞི་བོ་
ལ་གསུངས་པ་ཡིན་ནོ། །ཁྲག་འཐུང་ཁྲོ་བོ་དེ་རྣམ་པ་ཐུགས་ཞི་བའི་ངང་ལས་
གདུག་པ་འདུལ་བའི་ཕྱིར་དུ་ཁྲོ་གཉེར་དང་། སྤྱན་སྡང་མིག་ཏུ་བསྒྲད་པ།
འཁོར་བ་མི་ལྟུང་བའི་མཚོན་བྱེད་དུ་དབུ་སྐྲ་གྱེན་དུ་རྗེས་པ། ཤངས་ནས་རྡོ་རྗེའི་
རླུང་ནག་འཚུབ་པ། ཞལ་ནས་དུག་གསུམ་ཟད་པར་རྡུབ་བཞིན་ཡོད་པ།
ལྗགས་གློག་དམར་ལྟར་འཁྱུག་པས་ཁམས་གསུམ་མྱོས་པ། མཆེ་བ་ཟླ་ཚེས་ལྟར་
གཙིགས་པས་སྐྱེ་ཤི་རྩད་ནས་གཅོད་པ་ལ་སོགས་པ་དེ་ལྟར་གསུངས་ཡོད་
དོ། །སྒེག་པ་དཔའ་བ་མི་སྡུག་སྟེ་སྐུ་ཡི་ཉམས་ཡིན་ལ། སྒེག་པ་ཞེས་པ་
མཛེས་ཉམས་འཕྱོར་སྒེག་དང་ལྡན་པ་ཞིག་ལ་གོ་ཞིང༌། དཔའ་ཉམས་སྟོབས་དང་
ལྡན་པ་གཞན་གྱིས་མི་ཐུབ་པ། མི་སྡུག་ཁྲོ་གཏུམ་སྐྲག་པར་བྱེད་པའི་སྐུའི་ཉམས་
གསུམ་མོ། །རྒོད་གཤེ་དྲག་ཤུལ་གསུམ་དེ་གསུང་གི་ཉམས་ཡིན་ཞིང་།
དགོད་པ་དགྱེས་ཤིང་གྲག་པའི་བཞེད་སྒྲ་ཞིག་ལ་གོ་བ་དང་། གཤེ་བ་ཞེས་པ་གཤེ་
།



ལྷ་ཚོགས་བསྐྱེད་པའི་རིམ་པ།
ཚིག་ལ་གོ་ལ། དྲག་ཤུལ་ཞེས་པ་དེ་སྟོང་ཁམས་བཤིག་པའི་ངར་སྒྲའོ། །སྙིང་
རྗེ་དང་། སྟོབས་ཀྱིས་འདུལ་བའི་རྔམ་པ། མཚན་འཛིན་དབྱིངས་སུ་ཞི་བའི་ཞི་
ཉམས་ཏེ་ཐུགས་ཀྱི་ཉམས་གསུམ་ཡིན་ལ། སྐུ་གསུང་ཐུགས་ཀྱི་ཉམས་གསུམ་
གསུམ་གྱིས་དགུ་སྟེ་གར་གྱི་ཉམས་དགུ་དང་ལྡན་པའོ། །རྒྱན་ཆས་ནི་སེམས་བྱུང་
གནས་སུ་དག་པའི་བརྡ་རུ་ཐོད་པ་སྐམ་རློན་རྙིད་གསུམ་གྱི་དོ་ཤལ་རིམ་པ་གསུམ།
ཚར་བུ་ཡི་དཔུང་རྒྱན་དང༌། གདག་པའི་རྒྱན་གཉིས་ནི་སྟོབས་ཀྱིས་གཏི་མུག་
འཇོམས་པའི་བརྡ་རུ་གླང་ཆེན་གྱི་ཀོ་རློན་མནབས་པ། བྱང་ཆུབ་སེམས་ཀྱིས་
འདོད་ཆགས་འཇོམས་པའི་བརྡ་རུ་ཞིང་ལྤགས་མནབས་པ་སྟེ། དེ་ཡང་ཕྲག་པའི་
སྟེང་ནས་མར་ལག་པ་གཉིས་ཀ་ཐུར་དུ་འཕྱང་ནས་མགོ་གཡས་ས་ལ་བསྟན་ཡོད་པ།
དཔའ་གཏུམ་གཏུམ་པོའི་རྟགས་ཀྱི་མཚོན་བྱེད་ཀྱི་ལས་ཀྱི་ཞེ་སྡང་འཇོམས་པའི་བརྡ་རུ་
ཡབ་རྣམས་ཀྱིས་སྟག་ལྤགས་ཀྱི་ཤམ་ཐབས་དང༌། ཡུམ་རྣམས་ཀྱིས་འདོད་
ཆགས་དག་པའི་བརྡ་རུ་གཟིག་ཤམ་མནབས་པ་སྟེ་དེ་ལྟར་བགོ་བའི་གོས་གསུམ་
མོ། །དཔྲལ་བར་ཐལ་ཆེན་གྱི་ཚོམ་བུ། སྨིན་མཚམས་སུ་རཀྟའི་ཐིག་ལེ།
མགྲིན་པར་ཞག་གི་ཟོ་རིས་ཏེ་ཞུགས་པའི་རྫས་གསུམ་སྟེ། དེ་རྣམས་ལ་དུར་ཁྲོད་
ཀྱི་ཆས་བརྒྱད་ཀྱང་ཟེར་ཞིང་། སྔོན་གྱི་དུས་ན་དཔལ་ཆེན་པོས་རུ་ཏྲ་བསྒྲལ་བའི་
དཔའ་རྟགས་སུ་བཞེས་པའི་རྒྱན་ཆས་ཡིན་ནོ། ད་རུང་ཀླུ་རྒྱལ་རིགས་དཀར་བོའི་
སྐུ་ཆིངས། རྗེ་རིགས་སེར་བོའི་སྙན་ཆ། བྲམ་ཟེ་དམར་མོའི་སེ་མོ་དོ་དང་
མགུལ་ཆིངས། དམངས་རིགས་ལྗང་གུའི་སྐ་རགས་དང་ནི་དོ་ཤལ། གདོལ་
བ་ནག་པོའི་གདུ་བུ་སྟེ་དེ་རྣམས་གསུངས་ཡོད། གདན་གྱི་ཁྱད་པར་ནི་བྱོལ་སོང་
གཙོ་བོ་རིན་ཆེན་བྲག་གསུངས་ན་བྱོལ་སོང་གཙོ་བོ་ནི་ཁྱུ་མཆོག་དང༌། མ་ཧེ།
177



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གཟིག སྟག དོམ་རྣམས་ཡིན་ཞིང་། དྲེགས་པའི་ལྷ་བརྒྱད་ནི་ཤར་ཕྱོགས་
དྲི་ཟ་ཕོ་མོ།། ལྷོ་ཕྱོགས་ཀྱི་གཤེན་རྗེ་ཕོ་མོ། ནུབ་ཕྱོགས་ཀྱི་སྲིན་པོ་ཕོ་མོ།
བྱང་ཕྱོགས་ཀྱི་གནོད་སྦྱིན་ཕོ་མོ་དང༌། དབུས་ཕྱོགས་ཀྱི་རུ་ཏྲ་ཕོ་མོ་རྣམས་བསྣོལ་
བའི་སྟེང་ན་ཞི་བའི་སྐབས་ཀྱི་སེང་གེ་ལ་སོགས་པ་ཚུར་གནས་གྱུར་ནས་ཁྱུ་མཆོག་ལ་
སོགས་པ་གནས་གྱུར་བའི་སྟེང་ན་ཉི་ཟླ་པདྨའི་གདན་གྱི་སྟེང་དུ་ཁྲག་འཐུང་ཡབ་ཡུམ་
གསལ་འདེབས་དགོས་སོ། །ཁྱུ་མཆོག གཟིག སྟག དོམ་རྣམས་
ཤར་ནས་བཟུང་སྟེ་ཕྱོགས་བཞིའི་བྱོལ་སོང་གི་གཙོ་བོ་ལ་རིམ་པ་བཞིན་དུ་སྦྱར་རྒྱུ་ཡིན་
ཞིང་། ཤར་ན་འགྲོ་བ་ཟིལ་གྱིས་གནོན་པ་གཏི་མུག་དག་པ་ཁྱུ་མཆོག་གི་གདན་ཏེ།
ཁྱུ་མཆོག་ཅེས་པ་སྲོག་ཆགས་གང་ཡིན་ཞེ་ན། འདུལ་བ་ལུང་གི་ནང་ན་བ་གླང་གི་
ཕྲུ་གུ་སེང་གེའི་འོ་མས་གསོས་པ་ལ་བཤད་ཡོད་ཅིང་། གཟི་བརྗིད་ཆེ་བ་ང་རྒྱལ་
དག་པ་མ་ཧེ་དེ་ལྷོར། གདུག་པ་ཆེ་བ་ཕྲག་དོག་དག་པ་གཟིག དཔའ་བརྟུལ་
ཆེ་བ་ཞེ་སྡང་དག་པ་དེ་སྟག རང་བཞིན་གྱིས་གཏུམ་པ་འདོད་ཆགས་དག་པ་དོམ།
བྱོལ་སོང་གི་གཙོ་བོ་དེ་དག་གསུངས་ཤིང༌། རྒྱུད་སོ་སོའི་ནང་ན་འདྲ་མི་འདྲ་ཅུང་
ཟད་རེ་ཡོད་ཀྱང་རྒྱུད་དོན་བཀྲལ་ལུགས་ཀྱི་ཁྱད་པར་མ་གཏོགས་གནད་ཀྱི་གོ་བ་
གཅིག་ཡིན་ལ། བྱོལ་སོང་གཙོ་བོ་འདི་ཚོ་ཞབས་གནན་མིན་པར་འདི་རྣམས་ཀྱིས་
པད་ཉི་ཡར་བཏེག་ཡོད་པ་བསྒོམ་དགོས་སོ། །དེས་ན་མཁའ་ལྡིང་ལ་སོགས་པ་
བྱོལ་སོང་གཙོ་བོ་ཟུང་ཞེས་པ་གཉིས་རེས་བཏེག་པའི་གདན་གྱི་སྟེང་ན་དྲེགས་པའི་ལྷ་
བརྒྱད་ཕོ་མོ་དེ་སྤྱི་ཆིངས་ཀྱི་ཚུལ་དུ་ཡོད་ཅིང་། སྤྱི་ཆིངས་ཞེས་པ་གན་རྐྱལ་ཞེས་
པའི་དོན་ཡིན་ནོ། །དེའི་མཚམས་སུ་རྡོ་རྗེའི་བྲག་ཆེན་གྱི་སྟེང་ན་ཐུགས་རྗེའི་ཆགས་
པ་ཆེན་པོའི་པདྨ་དང་། ། མཁྱེན་གཉིས་ཟུང་དུ་འཇུག་པའི་ཉི་ཟླའི་གདན་གྱི་ཐོག་ཏུ་
17g



ལྷ་ཚོགས་བསྐྱེད་པའི་རིམ་པ།
ཞེས་གསུངས་ཤིང་། རྡོ་རྗེའི་བྲག་ཆེན་ནི་རྟོག་མེད་ལྷུན་གྱིས་གྲུབ་པའི་རྡོ་རྗེའི་བྲག་
ཆེན། ཐུགས་རྗེའི་ཆགས་པ་ཆེན་པོའི་པདྨ་དང་། མཁྱེན་གཉིས་ཟུང་དུ་འཇུག་
པའི་ཉི་ཟླའི་གདན་གྱི་ཐོག་ན་སྐུ་དང་ཡེ་ཤེས་སྣ་ཚོགས་འདུ་འབྲལ་མེད་པའི་འཇའ་འོད་
དང་མེ་དཔུང་གི་ཀློང་ན་གསལ་བར་བསྒོམ་པར་གསུངས་ཏེ་རང་སྣང་ཡེ་ཤེས་ཀྱི་ལྷ་
སྐུ་དེ་ཚོ་གསལ་སྟོང་དབྱེར་མེད་པར་བསྒོམ་དགོས་སོ། །བསྐང་བཤགས་སོགས་
ཀྱི་དགོས་པ་དང་བསྟན་ནས་འདིའི་མཚམས་སུ་མཚམས་བཞི་ལ་ལུང་གི་ཧེ་རུ་ཀ་
ཡབ་ཡུམ་བརྒྱད་བསྒོམ་ཆོག་ཅིང་། ལུང་གི་ཧེ་རུ་ཀ་ཡབ་ཡུམ་བརྒྱད་ནི་སྟོང་ཉིད་
ཡེ་ཤེས། འདའ་དཀའ་ཡེ་ཤེས། དབྱིངས་སྒྲོལ་ཡེ་ཤེས། ཀློང་གྱུར་ཡེ་
ཤེས་རྣམས་ཀྱི་རང་བཞིན་རཀ་ཧེ་རུ་ཀ་ཡབ་ཡུམ། ས་ནུ་ཧེ་རུ་ཀ་ཡབ་ཡུམ།
གུ་རྒྱ་ཧེ་རུ་ཀ་ཡབ་ཡུམ། ཡཀྵ་ཧེ་རུ་ཀ་ཡབ་ཡུམ་རྣམས་བསྒོམ་ཆོག་
གོ །རཀ་ཞེས་པ་སྲིན་པོ་སྟེ་སྲིན་པོ་ཧེ་རུ་ཀ་ཡབ་ཡུམ། ས་ནུ་ཞེས་པ་དམ་ཚིག་
སྟེ་དམ་ཚིག་ཧེ་རུ་ཀ་ཡབ་ཡུམ་ལ་སོགས་པ་དེ་ལྟ་བུའི་གོ་དོན་ཡིན་ནོ།།
༣༽ གནས་མ་བསྐྱེད་པ།
ད་ནི་གནས་ཀྱི་མ་མོ་ཀོའུ་རི་བརྒྱད་ལ་སོགས་པ་ཡིན་ཞིང་། ཀོའུ་རི་བརྒྱད་བསྒོམ་
པ་དེ་ཉིད་ལ་ཐུག་པ་ཡིན་ལ། འདི་ལ་གནས་ཀྱི་མ་མོ་ཟེར་བའི་རྒྱུ་མཚན་ཅི་ཞེ་ན།
རྣམ་ཤེས་ཚོགས་བརྒྱད་དེ་འཁོར་བ་བསྐྱེད་པའི་གནས་ཡིན་པ་དང་། དེ་རྣམས་
དག་པར་བྱེད་པའི་ལྷའི་ཕྱག་རྒྱུར་སྣང་བས་ན་གནས་ཀྱི་མ་མོ་བརྒྱད་གསུངས་ཏེ།
ཧཱུྃ༔ ཤར་ཕྱོགས་ཀོའུ་རི་ཞིང་དབྱུག་དཀར༔
ལྷོ་ཕྱོགས་ཙོའུ་རི་མདའ་འགེངས་སེར༔
179



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
ནུབ་ཕྱོགས་ཕྲ་མོ་ཆུ་སྲིན་དམར་
བྱང་ཕྱོགས་བེ་ཏཱ་བྷན་དམར་ལྗང་༔
ཤར་ལྷོ་པུས་རྒྱུ་འདྲེན་སེ༔
ལྷོ་ནུབ་ཀསྨྲ་བྷན་དམར་ལྗང་༔
ནུབ་བྱང་ཙན་དྨ་རྒྱུ་ཟ་སེལ་
བྱང་ཤར་སྨེ་ཤ་རོ་ཟ་མཐིང་༔
ཞིང་ཆེན་གདན་ལ་གར་སྟབས་འགྱིངས༔
མ་ཡེངས་ཡིད་ཡུལ་གསལ་བར་བསྒོམ༔
ཞེས་པ་འདིས་བསྟན་པ་ཡིན་ནོ། །ཧཱུྃ་ཞེས་པའི་ཀུན་བཟང་ཐུགས་ཀྱི་ཡི་གེའི་ཆོ་
འཕྲུལ་གྱི་རང་སྒྲ་དེ་ཡིས་རྒྱ་ཡི་ཡི་གེ་དེ་འཕྲོས་ནས། དཀྱིལ་འཁོར་ཆེན་པོའི་ཤར་
ཕྱོགས་ཀྱི་ཁྱམས་ན་ཀུན་གཞི་རྣམ་ཤེས་གནས་སུ་དག་པ་ཀོའུ་རཱི་དཀར་མོ།
འཁོར་བའི་རྣམ་རྟོག་གཞོམ་པའི་ཕྱིར་ཞིང་དབྱུག་དང་བྷན་དམར་འཛིན་པ། ཞིང་
ཞེས་པ་ནི་ཞིང་ཆེན་དང་ཞིང་ཕྲན་ཏེ། དེ་ནི་རུ་ཏྲ་ཆེ་ཆུང་གི་རོ་ལ་གསུངས་པ་ཡིན་
ལ། ཞིང་དབྱུག་ཅེས་པ་ནི་མི་རོའི་དབྱུག་པ་ལ་ཟེར་ཞིང་། མི་རོའི་རྒྱལ་མཚན་
ཞེས་པ་དང་ཕྱོགས་འདྲ་ཡིན་ནོ། །ལྷོ་ཕྱོགས་ན་ཡིད་ཤེས་གནས་དག་ཙོའུ་རི་སེར་
མོ། ཙོའུ་རི་སེར་མོ་ཐབས་ཤེས་གཉིས་སུ་མེད་ཕྱིར་མདའ་གཞུ་འགེངས་པ།
དཀྱིལ་འཁོར་གྱི་ནུབ་ཕྱོགས་ན་ཉོན་ཡིད་གནས་དག་ཕྲ་མོ་ཧ་དམར་མོ། ཕྱག་
གཉིས་ཀྱིས་སྙིང་རྗེས་འཁོར་བ་སྟོང་པའི་ཕྱིར་དུ་ཆུ་སྲིན་གྱི་རྒྱལ་མཚན་སྒྲེང་བ།
བྱང་ཕྱོགས་ན་རེག་ཤེས་གནས་དག་བེ་ཏཱ་ལི་ནག་མོ། ཆོས་ཉིད་འགྱུར་བ་མེད་
པའི་ཕྱིར་རྡོ་རྗེ་འཕྱར་ཞིང་བྷན་དམར་ཐུགས་ཀར་འཛིན་པ། ཤར་ལྷོ་ན་མིག་གི་
10



ལྷ་ཚོགས་བསྐྱེད་པའི་རིམ་པ།
ཤེས་པ་གནས་དག་པསྐ་སུ་དམར་སེར། ཉོན་མོངས་གནས་ནས་འདྲེན་པའི་ཕྱིར་
དུ་བྱིས་པའི་རྒྱུ་མ་འདྲེན་པ། ལྷོ་ནུབ་ན་ལྕེ་ཤེས་གནས་སུ་དག་པ་ཀསྨ་རི་ལྗང་ནག་
འཁོར་བ་ཞལ་དུ་གསོལ་ཕྱིར་དུང་ཁྲག་དཀྲུག་ཅིང་གསོལ་བ། ནུབ་བྱང་ན་སྣ་
ཤེས་གནས་སུ་དག་པ་ཙན་དྷ་ལི་སེར་སྐྱ། འཁོར་བ་རྟེན་དང་བྲལ་ཕྱིར་བམ་གྱི་
མགོ་ལུས་འབྲལ་བ། བྱང་ཤར་ན་རྣ་བའི་རྣམ་ཤེས་གནས་དག་སྨེ་ཤ་ནི་མཐིང་ནག་
ལོག་རྟོག་ཕྲལ་ཕྱིར་བྱིས་པའི་སྙིང་ཟ་བ་སྟེ་དེ་རྣམས་ཡིན་ཞིང་། ཕྱོགས་བཞི་དང་
མཚམས་བཞི་ན་བཞུགས་པ་དེ་རྩ་བའི་ཚིག་ལྟར་དུ་ཡིན་ནོ། །དེ་རྣམ་པ་ཐམས་
ཅད་རོའི་གདན་ལ་གར་སྟབས་འགྱིང་བག་གིས་སོ་སོའི་ཉམས་དང་རྣམ་འགྱུར་ཐུན་
མིན་དང་བཅས་ཏེ་མ་ཡེངས་ཡིད་ཡུལ་སྣང་ལ་རང་བཞིན་མེད་པ་གསལ་ལ་འཛིན་པ་
མེད་པར་བསྒོམ་གསུངས་པའོ། །འདི་རྣམས་ཀྱི་མཚན་གྱི་སྒྲ་དོན་ནི་ཀོའུ་རི་ཞེས་
པ་མཛོད་ལྡན་མ་ཟེར་ཞིང་། ཙོའུ་རི་ཞེས་པ་ཆོམ་རྐུན་མ། པྲ་མོ་ཧ་ཞེས་པ་རབ་
རྨོངས་མ། བེ་ཏཱ་ལི་ཞེས་པ་རོ་ལངས་མ། པསྐ་སི་ནི་སྤུས་མོ། ཀརྨ་རི་
ཞེས་པ་སྨེ་ཤ་ཅན། ཙནྡ་ལི་ཞེས་པ་གཏུམ་མོ། སྨེ་ཤ་ནི་ནི་དུར་ཁྲོད་མ་ཞེས་དེ་
ལྟར་གསུངས་ཡོད་དོ། །འདིའི་སྐབས་ན་ཚོགས་བརྒྱད་གནས་དག དེའི་ཐོག་
ཏུ་སྣང་སྟོང་། གྲག་སྟོང་། ཚོར་སྟོང་། མྱོང་སྟོང་བཞི། དེའི་སྟེང་དུ་
རིག་སྟོང༌། གསལ་སྟོང༌། དྲན་སྟོང༌། སྟོང་གསལ་གཉིས་སུ་མེད་པའི་ཡེ་
ཤེས་རྣམས་དང་སྦྱར་ནས་བརྒྱད་དུ་གསུངས་པ་ཡིན་ཞིང་། དཔེར་ན་ཀུན་གཞིའི་
རྣམ་ཤེས་གནས་དག་སྣང་སྟོང་གཉིས་སུ་མེད་པའི་ཡེ་ཤེས་ཀྱི་རང་བཞིན་མ་མོ་ཆེན་
མོ་ཀོའུ་རི་མའམ་མཛོད་ལྡན་མ་ཞེས་པ་ལྟ་བུ་དང༌། ཐམས་ཅད་ཀྱི་རྗེས་མ་མ་མོ་
ཆེན་མོ་སྨེ་ཤ་ནི་ལྟ་བུ་ཡིན་ན་སྟོང་གསལ་གཉིས་སུ་མེད་པའི་ཡེ་ཤེས་ཀྱི་རང་བཞིན་མ་
181



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
མོ་སྨེ་ཤ་ནི་ཞེས་པ་ལྟ་བུ་དེ་ལྟར་ཡིན་ནོ། །འདི་ཐམས་ཅད་ཐོད་སྐམ་ལྔ་ཡི་དབུ་
རྒྱན་ནི་སངས་རྒྱས་སྐུ་ལྔ་ཡི་མཚོན་བྱེད་ཡིན་ཞིང་། ཐོད་རློན་གྱི་ཕྲེང་བའི་དོ་ཤལ་
ཡོད་པ་ནི་རྟོག་མེད་ཆོས་སྐུའི་དགོངས་པ་མཚོན་བྱེད་དང་། མི་ལྤགས་ཀྱི་གཡང་
གཞིའི་ན་བཟའ། གཟིག་གི་པགས་པའི་ཤམ་ཐབས། རུས་པའི་རྒྱན་ཆ་ལྔ་ལ་
སོགས་པ་དག་དྲན་སྦྱར་ནས་བསྒོམ་དགོས་སོ།། :|:
དང་། ༤༽ ཡུལ་མ་བསྐྱེད་པ།
ད་ནི་ཡུལ་མ་ལ་ཐུག་པ་ཡིན་ཞིང་། ཡུལ་མ་ཞེས་པ་ནི་སྒོ་ལྔའི་རྣམ་ཤེས་ཀྱི་ཡུལ་
གཟུགས། སྒྲ། དྲི། རོ། རེག་བྱ་ལྔ། དེའི་ཐོག་ཏུ་ཡིད་ཀྱི་ཡུལ་
ཆོས། ཉོན་མོངས་ཅན་གྱི་ཡིད་ཉོན་ཡིད་ཀྱི་ཡུལ་ཀུན་གཞི། ཀུན་གཞིའི་ཡུལ་
ཕྱི་ནང་གི་ཆོས་སུ་གྱུར་བ་ཐམས་ཅད་མ་སྤངས་གནས་སུ་དག་པ་ནི་ཡུལ་མ་བརྒྱད་
ཡིན་ནོ།།
ཧཾ༔ དེ་ཡི་ཕྱི་རིམ་ཕྱོགས་མཚམས་བརྒྱད༔
སེང་ཧ་སེང་གདོང་རོ་ཟ་སྨུག༔
བྱ་ཀྲི་སྟག་གདོང་ལག་བསྣོལ་དམར༔
སྲི་ལ་ཝ་གདོང་བྱིས་ལྡག་ནག༔
ཤཱ་ན་སྤྱང་གདོང་རོ་གས་མཐིང་༔
ཀྲྀཏ་བྱ་རྒོད་རྒྱུ་འདྲེན་སེར༔
ཀང་ཀ་དུར་བྱ་ཞིང་ཕྲག་དམར༔
ཁ་ཁ་བྱ་རོག་བྷན་གྲི་ནག༔



ལྷ་ཚོགས་བསྐྱེད་པའི་རིམ་པ།
ཧུ་ལུ་འུག་གདོང་ལྕགས་ཀྱུ་མཐིང་༔
ཞིང་ཆེན་གདན་ལ་གར་སྟབས་བཞུགས༔
མ་ཡེངས་ཡིད་ཡུལ་གསལ་བར་བསྒོམ༔
ཞེས་གསུངས་ཏེ། རང་སྣང་ཡེ་ཤེས་ཀྱི་དཀྱིལ་འཁོར་ཆེན་པོའི་ཁྱམས་ཀྱི་ཤར་
ཕྱོགས་ན་རྟོག་པ་ཟིལ་གྱིས་གནོན་པ་སེང་གདོང་མ་སྨུག་ནག་ཕྱག་གཉིས་ཀྱིས་ཞིང་
ཆེན་བསྣམས་ཏེ་འཁོར་བ་གཏིང་ནས་དཀྲུག་ཕྱིར་རལ་བ་བསིགས་ནས་གསོལ་བར་
བྱེད་པ། ལྷོ་ཕྱོགས་ན་དཔའ་ཞིང་རྟུལ་ཕོད་པ་སྟག་གདོང་དམར་མོ་ཕྱག་གཉིས་
ཐུར་དུ་བསྣོལ་ཞིང་འཁོར་བ་ཞེ་ལ་གནོན་ཕྱིར་མིག་གིས་འབྲུ་ཚུགས་སུ་ལྟ་བ།
ནུབ་ན་ཐབས་ལ་མཁས་པས་ཕུང་པོའི་བདུད་འཇོམས་པ་ཝ་གདོང་ནག་མོ། ལས་
བྱང་ཆེ་བའི་ནང་ན་སྤུ་གྲི་བསྣམས་གསུངས་ལ། འདི་ནས་བྱིས་ལྡག་གསུངས་
ཤིང༌། གཡས་སྤུ་གྲི་དང་གཡོན་བྱིས་པའི་རོ་ལྕེས་ལྡག་བཞིན་རྒྱུ་མ་ཟ་བ་ཞིག་
བསྒོམ་དགོས་སོ། །བྱང་ཕྱོགས་ན་ཤྭ་ན་སྤྱང་གདོང་ཞེས་མེལ་ཚེ་མཁས་ཤིང་ལྷའི་
བུའི་བདུད་འཇོམས་པ་མཐིང་ནག་སྤྱང་གདོང་མ་འཁོར་བ་དོངས་ནས་སྤྲུག་ཕྱིར་འབྲུ་
ཚུགས་སུ་བལྟས་ནས་བམ་རོ་ཟ་བ། དེ་རྣམས་ཟ་བྱེད་མཆེ་བ་ཅན་བཞི་ཡིན་ཏེ།
ལོག་རྟོག་མཚན་འཛིན་ཐམས་ཅད་མཚན་མེད་དབྱིངས་སུ་རོལ་བྱེད་ཡེ་ཤེས་བཞིའི་
མཆེ་བ་ཟླ་ཚེས་ལྟར་དུ་གཙིགས་པའི་མཆེ་བ་ཅན་དག་དག་ཡིན་ནོ། །ཤར་ལྷོ་ན་ཀྲྀ་
ཏ་བྱ་རྒོད་རྒྱ་འདྲེན་སེར་ཡིན་ལ། འདི་ལ་བཞད་གདོང་ཟེར་ས་ཡང་ཡོད་ཅིང་།
མིག་རྣོ་ཞིང་ཤེས་བྱ་ལ་ཐོགས་པ་མེད་པས་ན་བཞད་ཀྱི་གདོང་ཅན་ནམ་བྱ་རྒོད་མགོ་
ཅན་སྐུ་མདོག་དཀར་སེར་དུག་གསུམ་རྩད་ནས་གཅོད་ཕྱིར་རོ་ཐོགས་ནས་རྒྱུ་མ་འདྲེན་
པ། ལྷོ་ནུབ་ན་དབུགས་བྲལ་ལ་སྤྱོད་ཅིང་འཆི་བདག་གི་བདུད་འཇོམས་པ་ཀང་ཀ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ནི་དུར་བྱ་སྟེ་དུར་བྱའི་མགོ་ཅན་འཁོར་བ་དང་དུ་ལེན་ཕྱིར་ཞིང་ཆེན་ཕྲག་ལ་གཟར་ནས་
དྲི་ལ་སྣོམ་གྱིན་ཡོད་པ། ནུབ་བྱང་ན་ཉོན་མོངས་པ་ཟད་པར་བྱེད་པ་བྱ་རོག་གི་
གདོང་ཅན་སྐུ་མདོག་ནག་མོ་ཡིན་པ་ཕྱག་གཡས་སུ་ཉོན་མོངས་གནས་ནས་བསྒྲལ་ཏེ་
གསོལ་ཕྱིར་རལ་གྲི་དང་དུང་ཁྲག་ཐོགས་པ། བྱང་ཤར་ན་གདུལ་བྱ་ཕྲ་བ་ཡང་མི་
གཏོང་བ་འུག་པའི་མགོ་ཅན་མཐིང་ནག་ལོག་རྟོག་འདྲེན་པའི་ཕྱིར་དུ་ཕྱག་གཡས་
ལྕགས་ཀྱུ་དང་གཡོན་བྷན་དྷ་ཐོགས་པ་སྟེ་དེ་རྣམས་ཡིན་ལ། དེ་ཐམས་ཅད་མགོ་
བརྙན་མི་འདྲ་བ་མི་སྲུན་གཏུམ་ཞིང་ཁྲོས་པའི་ཉམས་ཅན་ཡིན་ཞིང་། རྗེས་མ་འདི་
བཞི་གསོད་བྱེད་གཤོག་པ་ཅན་བཞི་ཡིན་ཏེ། དུག་གསུམ་དབྱིངས་སུ་གསོད་ཅིང་
འཁོར་འདས་མཉམ་ཉིད་ཀྱི་དབྱིངས་ན་གཞུག་ཕྱིར་ཐབས་ཤེས་ཟུང་འབྲེལ་གྱི་གཤོག་
པ་དང་ལྡན་པ་ཤ་སྟག་ཡིན་ནོ། །སེང་ཧ་ལ་སོགས་ཕྲ་མེན་བརྒྱད་འདིའི་རྒྱན་ཆ་
ཐོད་རློན་གྱི་དོ་ཤལ་རྐྱང་བ་ཡིན་ཞིང༌། བསྐང་བཤགས་ཀྱི་སྐབས་ཀྱི་གཏུམ་པའི་
སྤོར་བྱེད་ཆེན་པོ་བརྒྱད་འདི་ནས་བསྒོམ་ན་འདིའི་ཁྱམས་ཕྱི་མ་ལ་བསྒོམ་རྒྱུ་ཡིན་ལ།
ཤར་ཕྱོགས་ལ་སྤོར་བྱེད་ཁྱུང་ཐོགས་མ། ཤར་ལྷོ་ན་སྤོར་བྱེད་སྐར་མདའ་གདོང་།
ལྷོ་ཕྱོགས་ན་སྤོར་བྱེད་མི་ཟད་མ། ལྷོ་ནུབ་ན་སྤོར་བྱེད་མདུང་ཐུང་འཕེན། ནུབ་
ན་སྤོར་བྱེད་རལ་གྲི་འཛིན། ནུབ་བྱང་ན་སྤོར་བྱེད་གླགས་ཤ་རྡེག འུ་ཚོའི་ཡི་
གེའི་ནང་ན་གླགས་ཤ་རྡེག་ཅེས་བྲིས་ཡོད་ཀྱང་། སྤོར་བྱེད་གླགས་ཤ་རྡེག་མ་ཡིན་
པར་སླག་ཤ་རྡེག་ཡིན་ཞིང་། ཡང་འགའ་རེས་སློག་ཤ་རྡེག་ཅེས་ན་རོ་སྦྱོར་གྱིན་
ཡོད། སློག་པ་ནི་གོས་ཀྱི་དོན་ཡིན་ཞིང་། སླག་ཅེས་བཤད་ཀྱང་ཕལ་ཆེར་
ཕྱོགས་འདྲ་ལ། དེ་ཡིན་ཤས་ཆེ་སྟེ། སྒྱུ་འཕྲུལ་གྱི་ནང་དུ། ཁྱབ་མཛད་
རིགས་སྲུང་རྡོ་རྗེའི་གཤོག་པའི་ཆས། །མངའ་ཐང་ཡོངས་རྫོགས་རྡོ་རྗེའི་སླག་པའི་
184



ལྷ་ཚོགས་བསྐྱེད་པའི་རིམ་པ།
ཆས། །སངས་རྒྱས་ས་སྒྲུབ་དབང་གི་གསེར་ཁྲབ་ཆས། །གནོད་གདུག་ཟློག་
བྱེད་རྒྱ་གྲམ་ལྕགས་ཀྱུའི་ཆས། །ཞེས་གསུངས་པའི་མངའ་ཐང་རྫོགས་བྱེད་རྡོ་རྗེའི་
སླག་པའི་ཆས་ཞེས་པ་འདི་དང་འགྲིག་ཡོད་པས་གླགས་ཤ་རྡེག་ཅེས་པ་བཅོས་དགོས་
པ་འདྲའོ། །མཚམས་མཚམས་སུ་རྒྱུད་རང་གི་ནང་ནས་མ་གོ་བ་དེ་རྒྱུད་གཞན་
གྱིས་བཀྲལ་མ་ཤེས་ན་འཛིང་བ་རྩེ་རྡུམ་གྱི་སྐྱོན་དང་། ལོང་བ་ལོང་ཐུག་གི་སྐྱོན་
འབབ་པ་དེ་ལྟར་ཡིན་ཞིང་། དེས་ན་ནུབ་ཕྱོགས་ན་སྤོར་བྱེད་སླག་ཤ་རྡེག བྱང་
ན་སྤོར་བྱེད་དྲིལ་འཁྲོལ་མ། བྱང་ཤར་ན་སྤོར་བྱེད་གློག་ཕྲེང་འཛིན་མ་དེ་རྣམས་
ཡིན་ལ།་ དེ་རྣམས་ཀྱི་དག་དྲན་དང་ཕྱག་མཚན་གཞུང་གི་འདོན་ཆའི་ནང་ནས་
འབུད་པ་བཞིན་ཡིན་ནོ། །
༥༽ སྒོ་མ་བསྐྱེད་པ།
སྒོ་མ་བཞི་ནི།
ཧཱུྃ༔ ཤར་དུ་རྟ་གདོང་ལྕགས་ཀྱུ་དཀར༔
ལྷོ་རུ་ཕག་གདོང་ཞགས་པ་སེར༔
ནུབ་ཏུ་སེང་གདོང་ལྕགས་སྒྲོག་དམར༔
བྱང་དུ་སྦྲུལ་གདོང་དྲིལ་བུ་ལྗང་༔
ཚད་མེད་བཞི་ལྡན་སྒོ་མ་བཞི༔
ཞིང་ཆེན་གདན་ལ་གསལ་བར་བསྐྱེད༔
ཅེས་གསུངས་ཏེ། གོང་གི་སྤོར་བྱེད་ཆེན་མོ་བརྒྱད་དེ་བཞུགས་ས་ཞིང་ཆེན་གདན་
ལ་གར་སྟབས་ཀྱི་འགྱིང་བག་གིས་བཞུགས་དགོས་པ་དེ་ལྟར་ཡིན་ཞིང་། སྒོ་མ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
བཞི་འདི་ཕྱིན་ཅི་ལོག་གི་བདུད་བཞི་འཇོམས་ཤིང་ཡེ་ཤེས་བཞིའི་ཕྱག་རྒྱས་རྒྱས་
འདེབས་པའི་ཚུལ་ཅན་གྱི་ཐུགས་རྗེ་ཞི་བ་ཆེན་པོའི་ཡེ་ཤེས་བྱམས་པའི་ངོ་བོར་ཤར་བ་
ཤར་སྒོ་ན་རྟ་གདོང་དཀར་མོ་ཡིན་ལ། ཕྱག་ན་འཁོར་བར་མི་གཏོང་བའི་ལྕགས་
ཀྱུ་བསྣམས་པ། ཐུགས་རྗེ་རྒྱས་པ་ཆེན་པོའི་སྙིང་རྗེའི་ངོ་བོ་ལྷོ་སྒོ་ན་ཕག་གདོང་
སེར་མོ་ཞགས་པ་བསྣམས་པ་ཡིན་ཞིང་། ལོག་རྟོག་ཡེ་ཤེས་དབྱིངས་སུ་འཆིང་
གྲོལ་བྱེད་པའི་ཞགས་པ་བསྣམས་པ། ཐུགས་རྗེ་དབང་མཛད་ཆེན་མོའི་དགའ་བ་
ཡི་ངོ་བོ་ནི་ནུབ་སྒོར་སེང་གདོང་དམར་མོ་ཡིན་ལ། ཉོན་མོངས་འཇོམས་པར་བྱེད་
པའི་ཐུགས་རྗེའི་རང་གནས་ཀྱི་ལྕགས་སྒྲོག་བསྣམས་པ། ཐུགས་རྗེ་དྲག་པོ་ཆེན་
པོའི་ཡེ་ཤེས་བཏང་སྙོམས་ཀྱི་ངོ་བོ་བྱང་སྒོར་སྦྲུལ་གདོང་ལྗང་གུ་ཡིན་ལ། ཕྱག་ན་
དྲིལ་བུ་བསྣམས་པ་སྟེ། དུག་ལྔ་ཡེ་ཤེས་སུ་འབེབས་པར་བྱེད་པའི་ཐུགས་རྗེ་ལྷུན་
གྲུབ་ཀྱི་དྲིལ་བུ་བསྣམས་པར་གསུངས་ཡོད་དོ། །སྒོ་མ་བཞི་འདིའི་གཡས་རང་
རྟགས་ཀྱི་ཕྱག་མཚན་དང་། གཡོན་འཁོར་འདས་ཟུང་འཇུག་གི་བྷན་དམར་ཐོགས་
པ། ཞིང་ཆེན་རོ་ཡི་གདན་ལ་གར་སྟབས་འགྱིང་བག་གི་ཚུལ་གྱིས་བཞུགས་པ་ལ་
མ་ཡེངས་ཡིད་ཡུལ་དུ་མངོན་སུམ་བཞིན་དུ་གསལ་བར་བསྐྱེད་ཅེས་གསུངས་པའོ།།
༦༽ དབང་ཕྱུག་མ་བསྐྱེད་པ།
འདིའི་མཚམས་ནས་དབང་ཕྱུག་ཉེར་བརྒྱད་ཡིན་ཞིང་། དེ་ཡང་སླས་ཏེ་ཆུང་མ་
དང༌། བྱི་མོ་སྟེ་མཛའ་མོ་དང་། བྲན་མོ་ཏེ་ལས་བྱེད་པའི་ཆ་ནས་བཏགས་པའི་
དབང་ཕྱུག་ཉེར་བརྒྱད་དེ། ཞི་རྒྱས་དབང་དྲག་གི་ལས་བཞིའི་ཕྲིན་ལས་དང་སྦྱར་
ནས་ཤར་དུ་ཞི་བའི་ལས་བྱེད་དྲུག ལྷོ་རུ་རྒྱས་པའི་ལས་བྱེད་དྲུག ནུབ་ཏུ་
1e6



ལྷ་ཚོགས་བསྐྱེད་པའི་རིམ་པ།
དབང་གི་ལས་བྱེད་དྲུག བྱང་དུ་དྲག་པོའི་ལས་བྱེད་དྲུག་གིས་དྲུག་བཞི་ཉི་ཤུ་རྩ་
བཞི་ཡིན་ལ། དེའི་ཐོག་ཏུ་སྒོ་མ་བཞི་བསྣན་པས་ཉི་ཤུ་རྩ་བརྒྱད་ཡིན་
ནོ། །དཀྱིལ་འཁོར་གྱི་ཕྱི་ཁྱམས་ལ་ཤར་ཕྱོགས་ནས་བརྩམ་སྟེ།
ཧཱུྃ༔ ཤར་དུ་ཞི་བའི་ལས་མཛད་བདུན༔
སྲིན་མོ་གཡག་གདོང་རྡོ་རྗེ་སྒྲུག༔
ཚངས་པ་སྦྲུལ་གདོང་པདྨ་སེར༔
ལྷ་ཆེན་གཟིག་གདོང་ཏྲི་ཤུལ་ལྗང་༔
གཏོག་འདོད་སྲེ་གདོང་འཁོར་ལོ་སྡོ༔
གཞོན་ནུ་དྲེད་གདོང་མདུང་ཐུང་དམ
བརྒྱ་བྱིན་དོམ་མགོ་རྒྱུ་ཞགས་དཀར་
ཞིང་རྐྱང་གདན་ལ་གར་སྟབས་བཞུགས༔
ཞེས་གསུངས་ཏེ། དབང་ཕྱུག་མ་འདི་རྣམས་ཁྱོ་ཡི་མིང་ཆུང་མ་ལ་ཐོགས་མཁན་
མང་ཞིང་། མིང་པོའི་མིང་སྲིང་མོ་ལ་ཐོགས་པ་ཡང་ཡོད་ལ། དེའི་འབོད་ཚུལ་
གྱི་སྟེང་ནས་ཐ་སྙད་འདི་རྣམས་གསུངས་པ་ཡིན་ནོ། །དང་པོ་ཤར་ཕྱོགས་ཀྱི་ཞི་
བའི་ལས་བྱེད་དྲུག་ཡིན་ལ། དེའི་ནང་གི་སྲིན་མོ་གཡག་གདོང་རྡོ་རྗེ་སྨག་ཅེས་
གསུངས་ཡོད་ཅིང་། སྲིན་མོ་གཡག་གདོང་མ་འདི་སྲིན་པོ་དྷ་ཤ་གྲི་བའི་ཆུང་མ་
ཡིན་གསུངས་ལ། ཚངས་པའི་ཆུང་མ་ཚངས་མ་ལ་སོགས་པ་གཞུང་ཚིག་གིས་
བུད་པའི་སྐུ་མདོག་ཀྱང་དེ་བཞིན་དུ་ཡིན་ནོ། །ཕྱག་མཚན་ལ་ཤར་གྱི་དབང་ཕྱུག་
དྲུག་གིས་གཡས་ན་རྡོ་རྗེ་དང་། གཡོན་ན་རང་རྟགས་ཀྱི་ཕྱག་མཚན་གཞུང་གི་རྩ་
བའི་ཚིག་གིས་བུད་པ་དེ་ཉིད་ཡིན་ལ། ལྷོའི་དབང་ཕྱུག་རྣམས་ཀྱིས་རིན་ཆེན།
187



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
ནུབ་ཀྱིས་པདྨ། བྱང་གིས་རྒྱ་གྲམ་བསྣམ་རྒྱུ་ཡིན་གསུངས་པའོ། །དེ་བཞིན་
ཧཱུྃ༔ ལྷོ་རུ་རྒྱས་པའི་ལས་མཛད་བདུན་
རྡོ་རྗེ་ཕ་ཝང་སྤུ་གྲི་སེར༔
ཞི་བ་ཆུ་སྲིན་བུམ་པ་དམར་
བདུད་རྩི་སྡིག་གདོང་པདྨ་དམར་
ཟླབ་ཁྲ་མགོ་རྡོ་རྗེ་དཀར་
བེ་ཅོན་ཝ་གདོང་དབྱུག་ཏོ་ལྗང་༔
སྲིན་མོ་སྟག་གདོང་ཐོད་ཁྲག་ནག༔
ཞིང་རྐྱང་གདན་ལ་གར་སྟབས་བཞུགས༔
ཞེས་གསུངས་ཏེ། འདིའི་ནང་གི་ཞི་བ་ཞེས་པ་དེ་ཟླ་བའི་ཆུང་མ་ཞི་བ་ཡིན་ཞིང་།
ཉི་མའི་སྲིང་མོ་བདུད་རྩི། ཡང་ཟླ་བའི་སྲིང་མོ་ཁྲ་མགོ་ཅན། སྤེན་པའི་སྲིང་མོ་
བེ་ཅོན། སྲིན་པོ་ལངྐ་མགྲིན་གྱི་ཆུང་མ་སྲིན་མོ་དེ་རྣམས་ཡིན་ནོ།།
སུ ནུབ་ཏུ་དབང་གི་ལས་མཛད་བདུན༔
ཟ་བ་བྱ་རྒོད་བེ་ཅོན་ལྗང་༔
དགའ་བ་རྟ་གདོང་ཁོག་ཆེན་དམ་
སྟོབས་ཆེན་ཁྱུང་གདོང་དབྱུག་ཏོ་དཀར༔
སྲིན་མོ་ཁྱི་གདོང་རྡོ་རྗེ་དམ་
འདོད་པ་པུ་ཤུད་མདའ་འགེངས་དམ་
ནོར་སྲུང་ཤ་མགོ་བུམ་པ་ལྗང་༔
188



ལྷ་ཚོགས་བསྐྱེད་པའི་རིམ་པ། །
ཞིང་རྐྱང་གདན་ལ་གར་སྟབས་བཞུགས༔
ཞེས་གསུངས་ཏེ། ཟ་བ་ཆེན་པོ་ལྷའི་དམག་དཔོན་མ་ཧཱ་ཀཱ་ལའི་ཆུང་མ་བྱ་རྒོད་ཀྱི་
གདོང་ཅན་སྐུ་མདོག་དམར་ལྗང་། དགའ་བ་མ་ནི་རྣམ་ཐོས་སྲས་སམ་དགའ་བྱེད་
དབང་ཕྱུག་གི་ཆུང་མའི་ཚུལ་ཅན་རྟ་གདོང་ཅན་སྐུ་མདོག་དམར་མོ། སྟོབས་ཆེན་
ཁྱུང་གདོང་ལྷ་སྟོབས་བཟང་གི་ཆུང་མའི་ཚུལ་སྐུ་མདོག་དཀར་ལ་དམར་བའི་
མདངས་ཅན། གཤིན་རྗེ་ཁྱི་གདོང་དེ་གཤིན་རྗེའི་སྲིང་མོ་སྐུ་མདོག་དམར་མོ།
འདོད་པ་པུ་ཤུད་མགོ་ཅན་འདོད་པའི་ལྷ་ཀ་མ་དེ་བའི་སྲིང་མོའི་ཚུལ་འཆང་བ་སྐུ་
མདོག་དམར་མོ། ནོར་སྲུང་ཤ་བའི་མགོ་ཅན་ནོར་སྲུང་གི་སྲིང་མོའི་ཚུལ་ཅན་
དམར་ལྗང་། རང་རྟགས་ཀྱི་ཕྱག་མཚན་དང་བྷན་དམར་བསྣམས་པ་ཐམས་ཅད་
ཞིང་རྐྱང་རོའི་གདན་ལ་གར་སྟབས་ཀྱིས་བཞུགས་པར་བསྒོམ་མོ།།
༔ བྱང་དུ་དྲག་པོའི་ལས་མཛད་བདུན་
རླུང་ལྷ་སྦྱང་གདོང་བ་དན་ལྗང་༔
མེ་མོ་སྤྲིན་གདོང་གསལ་ཤིང་དམར་
ཕག་མོ་ཕག་གདོང་མཆེ་ཞགས་ནག༔
རྡོ་རྗེ་ཁཱ་གདོང་ཞིང་ཆུང་དམར་
སྣ་ཆེན་གླང་ཆེན་བམ་ཆེན་ལྗང༔
ཆུ་ལྷ་སྤྲུལ་གདོང་སྦྲུལ་ཞགས་ལྗང་༔
ཞིང་རྐྱང་གདན་ལ་གར་སྟབས་བཞུགས༔
ཞེས་གསུངས་ཏེ། རླུང་ལྷ་སྤྱང་གདོང་རླུང་ལྷའི་སྲིང་མོ་སྐུ་མདོག་ལྗང་སྔོན་ཅན་
ཞིག་ཡིན་ནོ། །མེ་མོ་སྐྱིན་གདོང་མ་ནི་མེ་ལྷའི་ཆུང་མའི་ཚུལ་ཅན་སྐུ་མདོག་དམར་
199



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ལྗང་ཡིན་ལ། འདི་མི་མོ་ཞེས་ཟེར་བ་དེ་མི་དག་པ་ཡིན་ཞིང་། དཔེ་ངན་རྒྱུན་
འབྱམས་པ་ཡིན་གསུངས་སོ། །སྐྱིན་གདོང་གཤིན་གདོང་གང་ཟེར་ཡང་དེ་ནི་
གཡག་གདོང་ཞེས་ས་ཆ་འགའ་རེས་གཡག་གི་མིང་ལ་དེ་ལྟར་འབོད་ཚུལ་ཡོད་ཟེར་
མཁན་ཡང་ཡོད་ཀྱང་དེ་ཡིན་པར་ངེས་པ་མི་ཆེ་ཞིང་། སྐྱིན་གོར་དང་སྐྱིན་བུ་
གསུངས་དུས་གངས་སྦལ་ཡིན་ནོ། །དེས་ན་རིགས་མཐུན་གྱི་རྒྱུད་གཞུང་ཚོའི་
ནང་ན་ཡང་སྐྱིན་བུ་གསུང་ས་ཡོད་པས་འདི་གངས་སྦལ་གྱི་གདོང་ཅན་ངོས་འཛིན་རྒྱུ་
ཡིན་གསུངས་སྲོལ་ཡོད་ཅིང་། སྐྱིན་གདོང་མ་གསལ་ཤིང་མེ་སྒྲོན་གཟུང་བ་སྐུ་
མདོག་དམར་ལྗང་ཅན། ཕག་མོ་ས་བདག་ཕག་ཅན་གྱི་ཆུང་མའི་ཚུལ་མཆེ་ཞགས་
འཛིན་པ། མཆེ་ཞགས་ནི་ཞགས་པའི་སྣེ་གཉིས་མཆེ་བས་བརྒྱན་པ་ལ་གསུངས་
སོ། །རྡོ་རྗེ་ཁྭ་ཏའི་གདོང་ཅན་གཤིན་རྗེའི་ཆུང་མ་སྐུ་མདོག་དམར་ལྗང་། སྣ་
ཆེན་གླང་ཆེན་གདོང་ཚོགས་བདག་གི་ཆུང་མ་སྐུ་མདོག་ལྗང་གུ། ཆུ་ལྷ་སྦྲུལ་
གདོང་ཅན་ཆུ་ལྷའི་ཆུང་མའི་ཚུལ་སྐུ་མདོག་ལྗང་གུ། དེ་ཐམས་ཅད་རང་རྟགས་ཀྱི་
ཕྱག་མཚན་དང་རིགས་ཀྱི་ཕྱག་མཚན་རྒྱ་གྲམ་བསྣམས་པ། ཞིང་རྐྱང་བའམ་མི་
རོའི་གདན་རྐྱང་གི་སྟེང་ལ་གར་སྟབས་ཀྱིས་བཞུགས་པ་ཡིན་ནོ།།
དཀྱིལ་འཁོར་ཕྱི་རིམ་སྒོ་བཞི་རུ་
ཤར་དུ་ཁུ་བྱུག་ལྕགས་རྒྱུདཀར་
ལྷོར་ར་གདོང་ཞགས་པ་སེར ་
ནུབ་ཏུ་སེང་གདོང་ལྕགས་སྒྲོག་དམ་
བྱང་དུ་སྦྲུལ་གདོང་དྲིལ་བུ་ལྗང་༔
ཞིང་རྐྱང་གདན་ལ་གར་སྟབས་བཞུགས༔
190



ལྷ་ཚོགས་བསྐྱེད་པའི་རིམ་པ།
ཞེས་གསུངས་ཏེ། དཀྱིལ་འཁོར་ཆེན་པོའི་ཕྱིའི་རིམ་པའི་ཤར་སྒོ་ན་སྲིན་པོ་རྣམ་
འཇིག་གི་ཆུང་མའི་ཚུལ་འཛིན་པའི་ཁུ་བྱུག་གི་གདོང་ཅན་རྡོ་རྗེ་དང་ལྕགས་ཀྱུ་
བསྣམས་པ་སྐུ་མདོག་དཀར་བོ། སྙིང་རྗེ་ཚད་མེད་ཀྱི་ལྕགས་ཀྱུ་སྲིད་པ་གསུམ་ལ་
འདེབས་པ། སྲིན་པོ་ལངྐ་མགྲིན་གྱི་ཆུང་མའི་ཚུལ་ཅན་ལྷོ་སྒོར་རྡོ་རྗེ་ར་གདོང་མ་
རིན་པོ་ཆེ་དང་ཞགས་པ་བསྣམས་པ་བྱམས་པ་ཚད་མེད་ཀྱི་ཞགས་པས་འཁོར་བ་
འཆིང་བ། དཀྱིལ་འཁོར་ནུབ་སྒོ་ལ་རྡོ་རྗེ་སེང་གདོང་མ་སྲིན་པོ་བུམ་སྣའི་ཆུང་མའི་
ཚུལ་ཅན། ཕྱག་ན་པདྨའི་སྡོང་བུ་དང་ལྕགས་སྒྲོག་བསྣམས་པ། དགའ་བ་
ཚད་མེད་ཀྱི་ལྕགས་སྒྲོག་གིས་ཉོན་མོངས་པ་སྡོམ་པ། དེའི་སྐུ་མདོག་དམར་མོ།
བྱང་སྒོ་ན་རྡོ་རྗེ་སྦྲུལ་གདོང་མ་སྲིན་པོ་འབོད་སྒྲོག་གམ་འདི་ལ་གསུས་པོ་ཆེ་ཡང་ཟེར་
ཏེ་གསུས་པོ་ཆེའི་ཆུང་མའི་ཚུལ་ཅན་རྒྱ་གྲམ་དང་དྲིལ་བུ་བསྣམས་པ་བཏང་སྙོམས་
ཚད་མེད་ཀྱི་དྲིལ་བུས་སྟོང་ཁམས་ཀྱི་སྲིད་པ་མྱོས་པར་བྱེད་ཅིང་ཞི་བར་གཞོལ་བ།
སྐུ་མདོག་ལྗང་ནག་གོ །གནས་ཡུལ་སྒོ་སྐྱོང་དབང་མོ་རྣམས་ཀྱི་རྒྱན་གྱི་བྱེ་བྲག་
དེ་འདིའི་གཏེར་གཞུང་ནས་གསལ་ཁ་ཡོད་མེད་སྣ་ཚོགས་ཡིན་ཀྱང་རྒྱུད་རྡོ་རྗེ་མེ་ལོང་
ལས། སླས་དང་བྱི་མོ་བྲན་མོའི་ཚུལ། །སྐུ་མདོག་ཕྱག་མཚན་བཞུགས་ཚུལ་
ཉིད། །རིམ་པ་བཞིན་དུ་བཀོད་པར་བྱ། །རིན་ཆེན་ཐོད་པའི་དབུ་རྒྱན་
སོགས། །གནས་སྐབས་དག་དང་འཚམས་པར་བྱ། །ཞེས་གསུངས་པས་
རལ་བ་དང་ཐོད་སྐམ་གྱི་རྒྱན་ཆ་ཡོད་མེད་སྐབས་དང་བསྟུན་ནས་རིགས་པས་དཔྱད་
བྱ་ཡིན་ལ། ཡང་མིན་ན་བྲིས་རྙིང་ཁུངས་དག་གི་ཐང་ག་སོགས་བལྟས་ན་ཤེས་
ཐུབ་བོ། །མགོ་བརྙན་དེ་ཚོ་ཁྲོ་མོའི་བཞིན་ལ་སྣ་ཚོགས་པའི་གདོང་ཅན་དཔེར་ན་བྱ་
སྦྲུལ་གྱི་མགོ་ཅན་ཞིག་ཡིན་ན་ཁྲོ་མོའི་སྤྱན་གསུམ་སྨིན་མ་མེ་ལྟར་འབར་བ་དེ་ཚོ་ཡིན་
191



1:|:
ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
ཆོག་ཅིང་། མགོ་ཕྲེང་དང་གཡང་གཞི་མ་གཏོགས་པའི་རྒྱན་གཞན་མེད་པ་དང་རོ་
གདན་རྐྱང་པ་མ་གཏོགས་པའི་རྒྱན་གཞན་མེད་པ་ཡིན་ནོ། །གར་སྟབས་ཀྱིས་
བཞུགས་ཞེས་པ་དེ་ཡང་ཁྲོ་མོའི་འཇིགས་པའི་རྔམ་སྟབས་ཀྱི་གར་རང་རང་གི་ཕྱག་རྒྱ་
དང་མཚུངས་པའི་ཉམས་འགྱུར་ཅན་མ་གཏོགས་གཅིག་ཁོ་ན་ཡིན་པའི་ངེས་པ་མེད་
དོ།། 1:|:
དཀྱིལ་འཁོར་ཆུ་རན་སྐྱོང་བ་ཡི༔
དབང་ཕྱུག་ཉི་ཤུ་རྩ་བརྒྱད་ཀྱང་༔
མ་ཡེངས་ཡིད་ཡུལ་གསལ་བར་བསྒོམ༔
སྣང་ལ་རང་བཞིན་མེད་པར་གསལ༔
ཞེས་གསུངས་ཏེ། རང་བྱུང་རང་ལས་ཤར་བའི་རྒྱལ་བ་ཞི་ཁྲོའི་དཀྱིལ་འཁོར་གྱི་
ཕྱིའི་མུ་རན་སྐྱོང་ཞིང་བཀའ་ཡི་བྱ་ར་དང་ལེགས་ཉེས་ཀྱི་སྟངས་འཛིན་བྱེད་པའི་དབང་
ཕྱུག་མ་སྒོ་སྲུང་སྒོ་མ་བཞི་དང་བཅས་པ་ཤར་གྱི་དཀར་མོ་བདུན། ལྷོ་ཡི་སེར་མོ་
བདུན། ནུབ་ཀྱི་དམར་མོ་བདུན། བྱང་གི་ལྗང་མོ་བདུན་དང་བཅས་པ་ཉི་ཤུ་རྩ་
བརྒྱད་མ་ཡེངས་ཡིད་ཀྱི་ཡུལ་དུ་མངོན་སུམ་བཞིན་དུ་གསལ་བར་བསྒོམ་
མོ། །བསྒོམ་རྒྱུ་དེ་ཡང་གསལ་སྟོང་ཟུང་དུ་འཇུག་པ་སྣང་ལ་རང་བཞིན་མེད་པ་ལྷ་
ཉིད་རང་དང་རང་ཉིད་ལྷ་རུ་གསལ་བའི་ཟུང་འཇུག་དབྱེར་མེད་བདེ་བ་ཆེན་པོའི་རང་
བཞིན་དུ་བསྒོམ་ཞིང་གསལ་དགོས་སོ།། བྱ་བ་གནས་བབ་
ཞི་ཁྲོ་དམ་པ་རིགས་བརྒྱ་ཡི༔
བསྒོམ་ཁོག་འདུས་པའི་སྒྲོན་མེ་
ཞེས་པ་འདི་བསྐྱེད་རིམ་བསྒོམ་ཁོག་གི་མཇུག་སྡུད་ཀྱི་ཚིག་ཡིན་ཞིང་། ས་མ་
192



ལྷ་ཚོགས་སྤྱན་འདྲེན་པ།
ཡདམ་ཚིག་གི་རྒྱ་ཡིན་ནོ། །གཏཔྱ།༔ རྒྱ་རྒྱ་རྒྱ༔ཟབ་རྒྱ་སྦས་རྒྱ་གསང་
རྒྱ་ཡི་རྒྱ་གསུམ་མམ་ཡང་ན་སྐུ་གསུམ་ཐུགས་ཀྱི་རྒྱ་རིམ་པ་གསུམ་གྱིས་བཏབ་ནས་
དངོས་གཞིའི་ལེའུ་དང་པོ་ལྷ་བསྐྱེད་ཀྱི་རིམ་པ་བསྟན་ཟིན་ཏོ།།
༼ཁ༽ གཉིས་པ་ལྷ་ཚོགས་སྤྱན་འདྲེན་པ།
གཉིས་པ་ལྷ་ཚོགས་སྤྱན་འདྲེན་ནི༔ཞེས་མཚམས་སྦྱར་ཏེ། །
༔ དཔེ་མེད་བསམ་བརྗོད་བྲལ་བའི་དཀྱིལ་འཁོར་འདིར༔
བླ་མ་རིན་ཆེན་ཀུན་བཟང་ཆོས་ཀྱི་སྐུ༔
ལོངས་སྤྱོད་རྫོགས་སྐུ་བཅོམ་ལྡན་རིགས་ལྔ་ཡབ༔
འབྱུང་ལྔ་རྣམ་དག་ཡུམ་མཆོག་ལྔ་དང་སྦྱོར་
སྐུ་གསུམ་ཡོན་ཏན་གསལ་ལ་འགག་པ་མེད༔
འགྲོ་དོན་ཡིད་སྣང་དག་པའི་གནས་མཆོག་འདིམ ་
ཀུན་བཟང་རིགས་ལྔ་ཡབ་ཡུམ་གཙོ་འཁོར་རྣམས༔
རྣལ་འབྱོར་བྱིན་གྱིས་བརླབ་ཕྱིར་གཤེགས་སུ་གསོལ༔
ཞེས་གསུངས་ཏེ། ཐོག་མར་ཚིག་གི་མགོ་ལེན་ལ་ཧཱུྃ་ཞེས་པའི་བདེ་གཤེགས་
དཔག་མེད་བརྗོད་འདས་ཀྱི་ཐུགས་ཀྱི་སྙིང་པོས་ཐུགས་རྒྱུད་སྐུལ་བའི་ཡི་གེའི་སྒྲ་ཆེན་
པོ་དེས་སྣ་དྲངས་ནས། མཚོན་པར་བྱེད་པའི་དཔེ་མེད་ཅིང་བསམ་པའི་ཡུལ་ལས་
འདས་པ་དེ་ལྟ་བུ་མཚོན་བྱེད་ཀྱི་དཔེ་མེད་བློས་བསམ་པའི་ཡུལ་མིན་ན་སྒྲ་ཚིག་ངག་
གི་ལམ་ལས་འདས་པ་ཡེ་ནས་ཡིན་ལ། དེ་ཡིན་ངེས་ན་བརྗོད་མེད་བརྗོད་པ་དང་
193



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བྲལ་བའི་ཕྱོགས་མེད་ཕྱོགས་བྲལ་གྱི་དཀྱིལ་འཁོར་ཆེན་པོ་ནས་མཆོག་གསུམ་སྐུ་
གསུམ་བླ་མ་ལ་འདུས་ཤིང་། ཡི་དམ་ཞི་ཁྲོའི་ལྷ་ཚོགས་ཀྱང་བྱིན་རླབས་ཀྱི་རྩ་བ་
བླ་མ་ལ་འདུས་པ་བདེ་གཤེགས་གཅིག་སྒྲུབ་ཐམས་ཅད་འགྲུབ་པའི་བླ་མ་མཚོན་བྱ་
དོན་གྱི་ཡེ་ཤེས་རིག་པ་སྟོང་གསལ་སྐྱེ་འགག་དང་བྲལ་བའི་གནས་ལུགས་མ་བཅོས་
པ་རིགས་རྣམས་ཀུན་གྱི་གཙོ་བོ་རིག་འཛིན་འདུས་པའི་ཁྱབ་བདག་བླ་མ་རིན་པོ་ཆེ་ཀུན་
བཟང་ཆོས་ཀྱི་སྐུ་ནང་གསལ་སྐུ་གསུམ་འཕྲོགཞིར་བཞུགས་པ་དེ་ཉིད་དང་། ཕྱི་
གསལ་ལོངས་སྤྱོད་རྫོགས་སྐུ་ཕུང་ལྔ་གནས་དག་བཅོམ་ལྡན་རིགས་ལྔ་ཡབ་ལྔ་དང་།
འབྱུང་ལྔ་རྣམ་པར་དག་པ་ཡུམ་མཆོག་ལྔ་དང་། ཁ་སྦྱོར་ཡོན་ཏན་བདུན་ལྡན་
གྱིས་བཞུགས་པ། འགྲོ་འདུལ་སྤྲུལ་བའི་སྣང་བརྙན་སྣ་ཚོགས་སུ་ཤར་བ།
ཆོས་སྐུའི་ནམ་མཁའ་ལ་ལོངས་སྐུའི་ཟླ་བ་ཤར་ནས་གདུལ་བྱའི་ཆུ་ནང་ལ་སྤྲུལ་སྐུར་
ཤར་བའི་དཔེས་མཚོན་པའི་གཞི་གནས་ཀྱི་ཡེ་ཤེས་ངོ་བོ་སྟོང་ལ་རང་བཞིན་གསལ་བ་
ཐུགས་རྗེ་འགག་མེད་ཀྱི་ཡོན་ཏན་གསལ་ལ་འགག་མེད་མ་དག་མ་དག་དག་པ་དང་
སོགས་ཀྱི་ལུང་དོན་ལྟར་དུ་འགྲོ་དོན་དུ་འགྲོ་བའི་ཡིད་སྣང་དག་པའི་གནས་རང་བཞིན་
ལྷུན་གྱིས་གྲུབ་པའི་དཀྱིལ་འཁོར་མ་བསྐྱེད་ཡོངས་གྲུབ་གདན་གསུམ་ཚང་བའི་
གནས་འདིར་གཤེགས་བྱ་གཤེགས་བྱེད་དང་བྲལ་བར་གཤེགས་སུ་གསོལ་གསུངས་
ཤིང་། དཀྱིལ་འཁོར་སྤྱི་དང་བྱེ་བྲག་གི་གཙོ་བོ་ཡབ་ཡུམ་སྤྱན་དྲངས་པ་ཡིན་ནོ།།
ཧཾ༔ ཚོགས་བརྒྱད་གནས་དག་བྱང་ཆུབ་སེམས་དཔའ་བརྒྱད
ཡུལ་བརྒྱད་གནས་དག་བྱང་ཆུབ་སེམས་མ་བརྒྱད༔
འགྲོ་དོན་རྫོགས་མཛད་སྤྲུལ་སྐུ་ཐུབ་པ་དྲུག
ཕྲིན་ལས་འགྲོ་དོན་སྒོ་བ་ཡབ་ཡུམ་བརྒྱད༔
194



ལྷ་ཚོགས་སྤྱན་འདྲེན་པ།་་
: 1:
བ ཞི་བ་དབྱིངས་ཀྱི་དཀྱིལ་འཁོར་ཆེན་པོ་འདིར་
ཞི་བ་བཞི་བཅུ་རྩ་གཉིས་གཤེགས་སུ་གསོལ༔
ཞེས་གསུངས་ཏེ། རྣམ་ཤེས་ཚོགས་བརྒྱད་མ་སྤངས་གནས་སུ་དག་པ་བྱང་ཆུབ་
སེམས་དཔའ་བརྒྱད་དང་། མིག་ལ་སོགས་པའི་རྣམ་ཤེས་ཚོགས་བརྒྱད་ཀྱི་ཡུལ་
གཟུགས་ལ་སོགས་པ་བརྒྱུད་གནས་སུ་དག་པ་བྱང་ཆུབ་སེམས་མ་བརྒྱད། །
རིགས་དྲུག་འགྲོ་བའི་གནས་སུ་སེམས་ཅན་རང་རང་གི་ངོ་སྐལ་དུ་འགྲོ་དོན་མཛད་
པའི་སྤྲུལ་སྐུ་ཐུབ་པ་དྲུག ཚད་མེད་རྣམ་བཞིའི་ཞི་རྒྱས་དབང་དྲག་གི་ལས་དང་
འགུག་འཆིང་སྡོམ་ཆོས་ཀྱི་ཕྲིན་ལས་ཀྱིས་འགྲོ་དོན་མཛད་པའི་སྒོ་བ་ཡབ་ཡུམ་བརྒྱད་
དེ་ཞི་བ་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་རང་སྣང་དག་པའི་གནས་འདིར་ཞི་བ་
བཞི་བཅུ་རྩ་གཉིས་ཀྱི་ལྷ་ཚོགས་སྤྱན་འདྲེན་པ་ཡིན་པས་འགྲོ་བའི་སྒོ་གསུམ་སངས་
རྒྱས་སྐུ་གསུམ་གྱི་རང་བཞིན་དུ་བྱིན་གྱིས་བརླབ་པའི་ཕྱིར་གཤེགས་སུ་གསོལ་
གསུངས་པའོ། །དེ་ཡིས་ཞི་བ་སྤྱན་དྲངས་ནས་ཁྲོ་བོའི་ལྷ་ཚོགས་སྤྱན་འདྲེན་པ་ནི།
ཧཱུྃ༔ སངས་རྒྱས་ཀུན་གྱི་རང་བཞིན་སྐུ་གསུང་ཐུགས༔
ཡོན་ཏན་ཕྲིན་ལས་ཡོངས་སུ་རྫོགས་པའི་དཔལ༔
བཅོམ་ལྡན་དཔལ་ཆེན་རིགས་ལྔ་ཧེ་རུ་ཀ༔
གཉིས་མེད་ཡུམ་ཆེན་ཀྲོ་ཏི་ལྔ་དང་འཁྲིལ༔
དུག་ལྔ་འཇོམས་ཕྱིར་ཁྲག་འཐུང་སྤྲུལ་འཁོར་བཅས༔
འགྲོ་དོན་ཡིད་སྣང་དག་པའི་གནས་འདིར་བྱོན༔
ཞེས་གསུངས་ཏེ། ཕྱོགས་བཅུ་དུས་བཞིའི་གནས་དང་དུས་སུ་གཤེགས་ཤིང་
བཞུགས་པའི་སངས་རྒྱས་ཐམས་ཅད་ཀྱི་བདག་ཉིད་ཆེན་པོ་དཔལ་ཀུན་ཏུ་བཟང་པོ་
195



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཡིན་པས་དཔལ་ཀུན་ཏུ་བཟང་པོ་དེ་ཉིད་ཀྱི་སྐུ་གསུང་ཐུགས་རྡོ་རྗེའི་ངོ་བོའམ་རང་
བཞིན་ཉིད་ཀྱི་ཆོས་སྐུ་སྤྲོས་པ་དང་བྲལ་བའི་ངང་ལས་མ་གཡོས་བཞིན་དུ་སྣང་བའི་ཁྲོ་
བོའི་དཀྱིལ་འཁོར་རམ་ལྷ་ཚོགས་ཞེས་འགྲེལ་དགོས་ལ། ཁྲོ་བོ་འདི་ལ་ལོངས་སྐུ་
དང་སྤྲུལ་སྐུ་གཉིས་སུ་སྣང་བའི་དབྱེ་བ་ཕྱེ་རྒྱུ་ཡོད་ཅིང་། ལྷུན་སྟུག་པོ་བཀོད་པའི་
ཞིང་ཁམས་ན་རང་སྣང་ལོངས་སྤྱོད་རྫོགས་པའི་དཀྱིལ་འཁོར་ཁྲོ་བོའི་སྐུ་ཡིས་མངོན་
པར་འདུ་མཛད་དེ། དེ་ལས་སྤྲུལ་སྐུའི་ཁྲོ་བོ་གདུལ་བྱ་ལ་སྣང་བ་ཡིན་ནོ། ། དེ་
ཡང་སྔར་ཞི་བའི་རང་བཞིན་ཕྱིས་ཤིག་ནས་ཁྲོ་བོའི་རང་བཞིན་དུ་བསྒྱུར་བ་མ་ཡིན་པར་
ཡེ་ནས་དེ་ལྟར་གྲུབ་ཅིང་གནས་པ་ཞི་ཁྲོ་གཉིས་ཀ་དུས་ཐ་དད་མེད་ལ། རྗོད་བྱེད་
ཀྱི་དབང་དུ་བྱས་ན་དང་པོར་ཞི་བ་བཤད་པ་དང་། དེ་ནས་ཁྲོ་བོ་མི་བཤད་ཐབས་
མེད་ཅིང༌། རྗོད་བྱེད་ཚིག་གིས་དེ་ལྟར་སྙད་དགོས་དུས་འཕྲོས་འཕྲོར་མི་བཤད་
ཐབས་མེད་དུ་གྱུར་ཡོད་དོ། །དེའི་ཕྱིར་ན་དེ་ལྟར་དུ་སངས་རྒྱས་ཐམས་ཅད་ཀྱི་སྐུ་
གསུང་ཐུགས་ཡོན་ཏན་ཕྲིན་ལས་ཡོངས་སུ་རྫོགས་པའི་དཔལ་བཅོམ་ལྡན་དཔལ་ཆེན་
རིགས་ལྔ་རུ་སྣང་བའི་ཧེ་རུ་ཀ་ཡབ་ཡུམ་ཐམས་ཅད་འདོད་ཆགས་ཞེ་སྡང་ལ་སོགས་
པ་ཉོན་མོངས་པ་དུག་ལྔ་འཇོམས་པར་བྱེད་པའི་ཕྱིར་དུ་ཁྲག་འཐུང་སྤྲུལ་འཁོར་དང་
བཅས་འགྲོ་བ་གདུལ་དཀའ་འདུལ་བའི་ཕྱིར་དུ་བདག་རྣལ་འབྱོར་བའི་ཡིད་སྣང་རྣམ་
པར་དག་པའི་གཞི་རང་བཞིན་ལྷུན་གྱིས་གྲུབ་པའི་དཀྱིལ་འཁོར་ལ། ལམ་ཏིང་
འཛིན་སྒོམ་པའི་དཀྱིལ་འཁོར་གྱིས་དེ་ལྟར་གསལ་བཏབ་པའི་གནས་འདིར་བྱོན་པར་
མཛོད་གསུངས་ནས་རིགས་ཀྱི་གཙོ་བོ་ཁྲག་འཐུང་ཡབ་ཡུམ་སྤྱན་དྲངས་པ་ཡིན་ནོ།།
ཧུ༔ ཀོའུ་རི་ལ་སོགས་གནས་བདག་མ་མོ་བརྒྱད༔ ས་
སེང་ཧ་ལ་སོགས་ཡུལ་བདག་ཕྲ་མེན་བརྒྱད་
196



ལྷ་ཚོགས་སྤྱན་འདྲེན་པ།
རྟ་གདོང་ལ་སོགས་ཡེ་ཤེས་སྒོམ་བཞི༔
དཀྱིལ་འཁོར་མུ་རན་དབང་ཕྱུག་ཉི་ཤུ་བརྒྱད༔
བཀའ་སྲུང་གཏེར་བདག་དམ་ཅན་ཆོས་སྐྱོང་ཚོགས༔
ཞི་ཁྲོ་དམ་པ་རིགས་བརྒྱའི་ལྷ་ཚོགས་རྣམས༔
འགྲོ་དོན་ཡིད་སྣང་དག་པའི་གནས་འདིར་བྱོན༔
རྣལ་འབྱོར་བྱིན་གྱིས་བརླབ་ཕྱིར་གཤེགས་སུ་གསོལ༔
ཞེས་གསུངས་ཏེ། རྣམ་པར་ཤེས་པ་ཚོགས་བརྒྱད་དེ་འཁོར་བ་སྐྱེད་པའི་གནས་
ཡིན་ལ། དེ་དག་གནས་སུ་དག་པར་བྱེད་པའི་ཕྱག་རྒྱར་ཤར་བ་ལ་འདི་ནས་དེ་
དང་དེའི་བདག་པོ་ཞེས་གསུངས་ཏེ་ཀོའུ་རཱི་ལ་སོགས་གནས་ཀྱི་མ་མོ་བརྒྱད།
ཡུལ་གཟུགས་སྒྲ་ལ་སོགས་པ་གནས་སུ་དག་པར་བྱེད་པའི་ཕྱག་རྒྱར་ཤར་བ་ལ་ཡང་
དེ་དང་དེའི་བདག་པོ་ཞེས་གསུངས་ཏེ་ཡུལ་བདག་སེང་ཧ་ལ་སོགས་མ་མོ་བརྒྱད།
ཕྱིན་ཅི་ལོག་གི་བདུད་བཞི་འཇོམས་ཤིང་ཡེ་ཤེས་བཞི་ཡི་རྒྱས་འདེབས་པ་རྟ་གདོང་
དཀར་མོ་ལ་སོགས་པ་སྒོ་མ་བཞི་དང་བཅས་པའི་དཀྱིལ་འཁོར་ཆེན་པོའི་མུ་རན་ལ་
གནས་པའི་དབང་ཕྱུག་མ་ཉི་ཤུ་རྩ་བརྒྱད། ད་རུང་བཀའ་ཡི་སྲུང་མ། གཏེར་
གྱི་བདག་པོ། དམ་ལ་གནས་ཤིང་བཀའ་ལས་མི་འདའ་བའི་ཆོས་སྐྱོང་གི་ཚོགས་
དང་བཅས་པ་མདོར་ན་ཞི་ཁྲོ་དམ་པ་རིགས་བརྒྱའི་དཀྱིལ་འཁོར་གྱི་ལྷ་ཚོགས་རྣམས་
འགྲོ་བ་འདུལ་བའི་དོན་དུ་རྣལ་འབྱོར་ཡིད་སྣང་དག་པ་སྣང་སྲིད་རྒྱལ་བའི་དཀྱིལ་
འཁོར་རང་བྱུང་ལྷུན་གྲུབ་ཆེན་པོར་གསལ་བའི་གནས་འདིར་བྱོན་པར་དགོངས་ཏེ་
ཞེས་ཐུགས་རྒྱུད་སྤྱིར་ཁྱབ་ཀྱིས་བསྐུལ་ཏེ། འགྲོ་དོན་ལ་རིངས་པའི་ཆེད་དུ་ཐུགས་
རྒྱུད་ནན་གྱིས་བསྐུལ་ནས་གཤེགས་སུ་གསོལ་ཞེས་པའི་ཚིག་གིས་དངོས་སུ་སྤྱན་
197



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
དྲངས་པ་ཡིན་ནོ། །དོན་དམ་པར་ཆོས་སྐུའི་རང་བཞིན་དང་བདེ་བར་གཤེགས་
པའི་ཡེ་ཤེས་ཀྱི་སྐུས་ཀུན་ལ་ཁྱབ་པའི་རང་བཞིན་ལ་རྟག་ཏུ་བཞུགས་པ་ཞིག་ཡིན་པས་
གཞན་ནས་གཞན་དུ་སྤྱན་དྲང་མི་དགོས་ཀྱང་ཡེ་ཤེས་ཀྱི་ལྷ་ལ་དབང་མི་ཟ་བའི་ཆེད་
དང་སྲིད་ཞིའི་ཚུལ་དུ་རང་བཞིན་ལྷུན་གྱིས་གྲུབ་པའི་ཡེ་ཤེས་ཀྱི་དཀྱིལ་འཁོར་ལ་སྙན་
གསན་དབབ་ནས་འགྲོ་བ་འདུལ་བའི་དོན་དུ་རྣལ་འབྱོར་བྱིན་གྱིས་བརླབ་ཕྱིར་གནས་
འདིར་གཤེགས་སུ་གསོལ་ཞེས་པའི་དགོས་པས་ཆེད་དུ་བསྐུལ་བའི་བསྐུལ་བ་གསུམ་
གྱི་སྒོ་ནས་སྤྱན་དྲངས་པ་ཡིན་ནོ།།
༼ག༽ གསུམ་པ་ལྷ་ཚོགས་བཞུགས་སུ་གསོལ་བ།
གསུམ་པ་ལྷ་ཚོགས་བཞུགས་སུ་གསོལ་བ་ནི༔
༔ སྒྱུ་མ་གཟུགས་བརྙན་ཆུ་ཟླ་འཇའ་ཚོན་ལྟར༔
འོད་ཟེར་ཡེ་ཤེས་ལྔ་ལྡན་གཞལ་ཡས་ཁང་༔
སྟོབས་ལྡན་རིན་ཆེན་པདྨ་ཉི་ཟླའི་གདན༔
ཆོས་སྐུ་ཀུན་བཟང་སྐུ་གསུང་ཐུགས་ཡོན་ཏན
ཕྲིན་ལས་ལྔ་ཡི་རིག་རྩལ་ཆོ་འཕྲུལ་ལས༔
བཅོམ་ལྡན་དཔལ་ཆེན་རིགས་ལྔ་ཡབ་ཡུམ་བཅུ
སེམས་དཔའ་སེམས་མ་ཡབ་ཡུམ་བཅུ་དྲུག་བཅས༔
རང་སྣང་དག་པའི་གནས་འདིར་བཞུགས་སུ་གསོལ༔
ཞེས་གསུངས་ཏེ། མཚོན་བྱ་དོན་གྱི་དཀྱིལ་འཁོར་མཚོན་བྱེད་རྟགས་ཀྱི་དཀྱིལ་
198



ལྷ་ཚོགས་བཞུགས་སུ་གསོལ་བ།
འཁོར་དུ་ཤར་བ་སྒྱུ་མ་མཁན་གྱིས་སྤྲུལ་བའི་འཕྲུལ་དང་། མེ་ལོང་དུ་སྣང་བའི་
གཟུགས་བརྙན། ཆུ་ནང་དུ་ཤར་བའི་ཟླ་གཟུགས། སྣང་བཞིན་སྟོང་བ་ནམ་
མཁའི་འཇའ་ཚོན་ལྟར་དུ་ཡེ་ཤེས་ཀྱི་འོད་ཟེར་མཐའ་ཡས་མུ་མེད་པར་འཕྲོ་བའི་རང་
སྣང་དག་པར་གྲུབ་པའི་རང་བཞིན་ལྷུན་གྱིས་གྲུབ་པའི་གཞལ་ཡས་ཁང་གི་ནང་ན་
སྟོབས་དང་ལྡན་པ་མི་འཇིགས་པ་སེང་གེའི་ཁྲི། རྫུ་འཕྲུལ་རྟའི་ཁྲི་ལ་སོགས་པ་
དང༌། རིན་ཆེན་ཁྲི་རྐང་གི་སྟེང་ན་འཁོར་བའི་ཉེས་སྐྱོན་གྱི་མ་གོས་པའི་བརྡར་པདྨ་
དང་
། ཐབས་ཤེས་ཟུང་འབྲེལ་མཚོན་བྱེད་ཀྱི་ཉི་ཟླའི་གདན་གྱི་སྟེང་ན་གང་
བཞུགས་སུ་གསོལ་བའི་ཆོས་སྐུ་ཀུན་ཏུ་བཟང་པོ་གཅིག་ཉིད་དེ་རིགས་ལྔའི་སངས་
རྒྱས་སུ་སྣང་བ་དེ་བཞིན་གཤེགས་པའི་རིགས། རྡོ་རྗེའི་རིགས། རིན་པོ་ཆེའི་
རིགས། པདྨའི་རིགས། ལས་ཀྱི་རིགས་ཏེ་ལྔ་རུ་སྣང་ཞིང་། དེ་ཐམས་ཅད་
ཀྱང་རེ་རེ་བཞིན་དུ་སྐུ་གསུང་ཐུགས་ཡོན་ཏན་ཕྲིན་ལས་ཀྱི་རིགས་ལྔ་སྟེ། དེ་ཡང་
དཔག་ཏུ་མེད་པར་སྣང་ཆོག་པའི་རིགས་ལྔ་ཡབ་ཡུམ་བཅུ། །གནས་ཡུལ་རྣམ་
དག་སེམས་དཔའ་སེམས་མ་ཡབ་ཡུམ་བཅུ་དྲུག་དང་བཅས་པ་རང་སྣང་དག་པའི་
གནས་འདིར་བཞུགས་སུ་གསོལ་ཞེས་གསུངས་པའོ།། །།
ཧཱུྃ༔ རྣམ་ཐར་བརྒྱད་ལྡན་སྒོ་བ་ཡབ་ཡུམ་བརྒྱད༔
རིགས་དྲུག་དོང་སྤྲུགས་བཅོམ་ལྡན་ཁ་བ་དྲུག
ཞི་བའི་ལྷ་ཚོགས་སངས་རྒྱས་བཞི་བཅུ་གཉིས
རང་སྣང་གནས་ཡུལ་དག་པའི་དཀྱིལ་འཁོར་དུ་
ཕྱོགས་མཚམས་རང་རང་བཞུགས་པའི་གདན་ཁྲི་ལ༔
གཉིས་མེད་རང་བཞིན་བརྟན་པར་བཞུགས་སུ་གསོལ༔
199



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཞེས་གསུངས་ཏེ། རྣམ་ཐར་བརྒྱད་ལྡན་བདུད་བཞི་འཇོམས་པའི་ཁྲོ་བོ་གཤེན་རྗེ་
གཤེད་དང༌། ཁྲོ་མོ་ལྕགས་ཀྱུ་མ་ལ་སོགས་པ་ཡབ་ཡུམ་བརྒྱད། རིགས་དྲུག་
འཁོར་བ་དོང་ནས་སྤྲུག་ཅིང་འདྲེན་པར་བྱེད་པའི་སྤྲུལ་སྐུ་ཐུབ་པ་དྲུག་སྟེ་ཞི་བའི་ལྷ་
ཚོགས་སངས་རྒྱས་བཞི་བཅུ་རྩ་གཉིས་པོ་ཐམས་ཅད་ཅེས་ཐམས་ཅད་ཀུན་བཟང་
གཅིག་ལས་ཤར་བ་ཡིན་པས་སངས་རྒྱས་བཞི་བཅུ་གཉིས་གསུངས་ཤིང༌།
ཕྱོགས་མཚམས་རང་རང་བཞུགས་པའི་གདན་ཁྲིའི་དབུས་སུ་བཅོམ་ལྡན་འདས་ཀུན་
ཏུ་བཟང་པོ་དང་གཉིས་སུ་མེད་པའི་རིགས་ཀྱི་གཙོ་བོ་རྣམ་པར་སྣང་མཛད། ཤར་
ནས་མི་བསྐྱོད་རིན་འབྱུང་སོགས་ནས་བསྐྱེད་ཆོག་གི་སྐབས་སུ་ཇི་ལྟར་འབྱུང་བ་བཞིན་
དུ་རང་རང་གི་བབ་ཐོབ་ཀྱི་གདན་ཁྲི་ལ་གཉིས་མེད་རང་བཞིན་བརྟན་པར་བཞུགས་
ཞེས་པའོ། །སུ་ཇི་ལྟར་བྱས་ནས་གང་དང་གཉིས་མེད་དུ་བསྟིམ་དགོས་ཤེ་ན།
དམ་ཚིག་གི་འཁོར་ལོ་ལ་ཇི་ལྟར་བཞུགས་པ་བཞིན་དུ་ཡེ་ཤེས་ཀྱི་འཁོར་ལོ་རྣམས་དེ་
ལ་དེ་ལྟར་དུ་གཉིས་སུ་མེད་པའི་རང་བཞིན་དུ་མི་གཡོ་བརྟན་པར་བཞུགས་སུ་གསོལ་
ཞེས་གསུངས་ནས་དེ་ཡན་ཆད་ཀྱིས་ཞི་བའི་ལྷ་ཚོགས་བཞུགས་སུ་གསོལ་བ་ཡིན་
ནོ། །ད་ཁྲོ་བོའི་ལྷ་ཚོགས་ཀྱི་བཞུགས་གསོལ་ནི། དེ་
ཧཱུྃ༔ ཞི་བ་ལོངས་སྐུའི་རིག་རྩལ་ཆོ་འཕྲུལ་ལས༔
དུག་ལྔ་འཇོམས་པའི་ལྷ་ཚོགས་དཔག་མེད་འཕྲོས༔
བཅོམ་ལྡན་ཁྲག་འཐུང་རིགས་ལྔ་ཧེ་རུ་ཀ༔
ཤེས་རབ་དབྱིངས་ཕྱུག་ཀྲོ་ཏི་ལྔ་དང་སྦྱོར་
ཡབ་ཡུམ་སྲས་དང་བཀའ་སྡོད་སྤྲུལ་འཁོར་བཅས༔
རང་སྣང་དག་པའི་གནས་འདིར་བཞུགས་སུ་གསོལ༔
200



འང་ ལྷ ་ཚོགས་བཞུགས་སུ་གསོལ་བ། :
ཞེས་གསུངས་ཏེ། ཞི་བ་དང་ཁྲོ་བོ་ངོ་བོར་དབྱེར་མེད་བཞུགས་པ་གོང་ནས་ཀྱང་
བཤད་ལ། སྙིང་ཁའི་ཞི་བའི་ལྷ་ཚོགས་ཀྱི་གདངས་སམ་རྩལ་དེ་དུང་ཁང་ཁྲོ་བོའི་
ལྷ་ཚོགས་སུ་ཤར་བ་ཙམ་ཞིག་ཡིན་པ་དང་། དེ་ཡང་རྒྱལ་བ་རིགས་ལྔ་ཁྲག་འཐུང་
རིགས་ལྔ། དབྱིངས་ཀྱི་ཡུམ་ལྔ་ཀྲོ་ཏི་ལྔར་གནས་འགྱུར་བ་ཙམ་ཞིག་ཡིན་
ནོ། །དེས་ན་སྤྱིར་བཏང་ཀྲོ་དྷ་ཞེས་པའི་སྒྲ་ལས་ཁྲོ་བ་ཞེས་གསུངས་ན་འདི་མི་
མཐུན་པའི་ཕྱོགས་ལས་རྣམ་པར་རྒྱལ་བའི་འགྲོ་བའི་དོན་རྔམ་པའི་ཕྲིན་ལས་དྲག་པོའི་
སྒོ་ནས་མཛད་པ་ཞིག་ལ་ཁྲོ་བོ་གསུངས་ཤིང༌། འདིའི་དབྱེ་བ་ཕྱེས་ན་གཞི་ཆོས་
ཉིད་ཀྱི་ཁྲོ་བོ་གནས་ལུགས་དོན་གྱི་ཁྲོ་བོ། ཐུགས་རྗེ་སྤྲུལ་བའི་ཁྲོ་བོ་དང་
གསུམ་གྱི་དབྱེ་བ་ཕྱེ་ཆོག་ལ། གཞི་ཆོས་ཉིད་ཀྱི་ཁྲོ་བོ་ནི་དངོས་པོ་དང་མཚན་མར་
འཛིན་པ་འཇོམས་པར་བྱེད་པའི་ཆོས་སྐུ་སྤྲོས་པའི་མཐའ་དང་བྲལ་བ་དེ་ཉིད་ཡིན་པ་
དང༌། གནས་ལུགས་དོན་གྱི་ཁྲོ་བོ་ནི་དེའི་ངང་ལས་ལོངས་སྤྱོད་རྫོགས་པའི་
གནས་སྐབས་ན་ཁྲག་འཐུང་ཧེ་རུ་ཀའི་དཀྱིལ་འཁོར་དུ་སྣང་བ་དེ་དང་། ཐུགས་རྗེ་
སྤྲུལ་བའི་ཁྲོ་བོ་ནི་ཐུགས་རྗེ་ལྷུན་གྲུབ་ཀྱི་ཆ་དེ་ཉིད་ལས་གང་ལ་གང་འདུལ་གྱི་ཁྲོ་བོར་
སྣང་བ་མཛད་པ་ཕྲིན་ལས་ཀྱི་རང་བཞིན་སྤྲུལ་བའི་སྐུར་སྣང་བ་དེ་ཡིན་ཏེ། མཉམ་
ཉིད་ངང་གིས་ཁྲོ་ལ་ཕྱག་འཚལ་ལོ། །ཁྲོ་བས་ལོངས་སྤྱོད་རྫོགས་ལ་ཕྱག་འཚལ་
ལོ། །རྡོ་རྗེ་འདུ་འཕྲོ་མཛད་ལ་ཕྱག་འཚལ་ལོ། །ཞེས་རྒྱུད་ཐབས་ཀྱི་ཞགས་
པའི་ལུང་ལས་གསུངས་པ་དེ་ཚོ་དེའི་དོན་ཡིན་ནོ། །དེ་ལྟ་བུའི་ཆོས་སྐུའི་དབྱིངས་
ལས་མ་གཡོས་བཞིན་དུ་ལོངས་སྐུའི་སྤྲུལ་གཞི་ཁྲོ་བོའི་ཆོ་འཕྲུལ་དེ་ལས་དུག་ལྔ་
འཇོམས་པར་བྱེད་པའི་ལྷ་ཚོགས་དཔག་མེད་འཕྲོས་ཤིང་། དེ་འཕྲོ་དགོས་པའི་རྒྱུ་
མཚན་ནི་སེམས་ཅན་གྱི་རྣམ་རྟོག་གྲངས་མང་བ་དང་བསྟུན་ཏེ་དེའི་གནས་ལུས་
201



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ལོངས་སྤྱོད་ཕུང་ཁམས་སྐྱེ་མཆེད་སྦྱོང་བར་བྱེད་པའི་ལྷ་ཚོགས་དཔག་མེད་འཕྲོས་
ནས་རིགས་སམ་གཙོ་བོའི་ཆ་ནས་བུདྡྷ་བཛྲ་རཏྣ་པདྨ་ལ་སོགས་པ་ཁྲག་འཐུང་རིགས་
ལྔ། བུདྡྷ་ཀྲོ་ཏི་ལ་སོགས་པ་ཤེས་རབ་ཀྱི་ཆར་གྱུར་བའི་ཀྲོ་ཏི་ལྔ་དང་སྦྱོར་བའི་ཡབ་
ཡུམ་སྲས་དང་བཀའ་སྡོད་སྤྲུལ་འཁོར་དང་བཅས་པ་སྟེ། འདིའི་སྐབས་ཀྱི་སྲས་
ཞེས་པ་ལུང་གི་ཧེ་རུ་ཀ་ལ་འགྲེལ་མཁན་ཡང་ཡོད་དོ། །ཡང་རང་སྣང་དག་པ་
རབ་འབྱམས་ལྷུན་གྲུབ་རྒྱལ་བའི་དཀྱིལ་འཁོར་དུ་ཡེ་ནས་གྲུབ་པ་ལ་དེ་ལྟར་གསལ་
བཏབ་ནས་རང་ངོ་ཤེས་པའི་གནས་འདིར་གཤེགས་ནས་བཞུགས་སུ་གསོལ་ཞེས་
གསུངས་པའོ།།
ཧཱུྃ༔ ཀོའུ་རི་ལ་སོགས་གནས་བདག་མ་མོ་བརྒྱད༔
སེང་ཧ་ལ་སོགས་ཡུལ་བདག་ཕྲ་མེན་བརྒྱད།
ཚད་མེད་བཞི་ལྡན་ཡེ་ཤེས་སྒོ་མ་བཞི༔
སྤྲུལ་བའི་ལས་མཛད་དབང་ཕྱུག་ཉི་ཤུ་བརྒྱད༔
ཁྲག་འཐུང་ལ་སོགས་འབར་བ་ལྔ་བཅུ་བརྒྱད༔
དུ་མ་རོ་གཅིག་བརྟན་པར་བཞུགས་སུ་གསོལ༔
ཞེས་གསུངས་ཏེ། ཁྲོ་བོའི་ལྷ་ཚོགས་འདི་གོང་ནས་བཤད་མ་ཐག་པ་ལྟར་གྱི་
གདུལ་བྱའི་དབང་གིས་དེ་ལྟར་དུ་སྣང་བ་ཡིན་ནོ། །དེ་ཡང་གཞི་ལམ་འབྲས་
གསུམ་དང་སྦྱར་ནས་བཤད་ན་གཞི་ཁྲོ་བོ་ཁྲག་འཐུང་གི་དཀྱིལ་འཁོར་ལ་ཡེ་ནས་ལྷུན་
གྱིས་གྲུབ་ཅིང་། མགོའི་སྤྱི་བོ་ཀླད་པ་དུང་ཁང་གི་ཕོ་བྲང་ན་བཞུགས་པ་ནི།
རྒྱུད་ལས། བྷན་དྷ་སྨུག་ནག་འབར་བའི་གཞལ་ཡས་ན། །མཐུ་ཆེན་བདུད་ཀྱི་
རྒྱལ་བོས་མགོ་བཅད་བརྩིགས། །རྔམས་པའི་ཁྲོ་བོ་རྣམས་ཀྱི་གཟེར་གྱིས་



ལྷ་ཚོགས་བཞུགས་སུ་གསོལ་བ།
བཏབ། །ཅེས་གསུངས་ལ། དུང་ཁང་གི་མཚོག་གསང་གཉིས་དང་ལྟག་
གསང་གཉིས་ན་སྒོ་མ་བཞིའི་རང་བཞིན་རྩ་དང་ཐིག་ལེའི་དྭངས་མར་གནས་པ་དེ་ཉིད་
སྒོ་སྲུང་གི་ཚུལ་དུ་ཡོད་ཅེས་གསུངས་པའོ། །ལམ་གྱི་ཐད་ནས་བཤད་ན་ལམ་
མངོན་པར་སྒྲུབ་པའི་ཆེད་དུ་ཁྲོ་བོའི་དཀྱིལ་འཁོར་བསྒོམ་པ་དང་། འབྲས་བུའི་
སྐབས་སུ་འབྲས་བུ་ལྷུན་གྱིས་གྲུབ་པའི་ཁྲོ་བོ་དྲི་མ་དབྱིངས་སུ་དག་ཚེ་རང་སྣང་ལྷུན་
གྲུབ་སྟག་པོ་བཀོད་པའི་ཞིང་ལ་ཁྲོ་བོའི་དཀྱིལ་འཁོར་དུ་གྲོལ་ནས་སྣང་བ་དེ་ཉིད་ཡིན་
ནོ། །དེ་ལྟ་བུའི་སྤྲུལ་བའི་ཁྲོ་བོའི་བྱེ་བྲག་ལས་ཀོའུ་རི་ལ་སོགས་གནས་བདག་གི་
མ་མོ་བརྒྱད་དང་། སེང་ཧ་ལ་སོགས་ཡུལ་བདག་གི་ཕྲ་མེན་མ་བརྒྱད། ཕྲ་
མེན་ཞེས་པ་ལུས་གཅིག་ཏུ་མ་ངེས་ཅིར་ཡང་སྣང་དུ་རུང་བའི་ཆོ་འཕྲུལ་ཅན་ཞིག་ལ་
སྐབས་འདིར་ཕྲ་མེན་གསུངས། ། ཚད་མེད་བཞི་ལྡན་ཡེ་ཤེས་ཀྱི་སྒོ་མ་བཞི།
སྤྲུལ་བའི་ལས་མཛད་དབང་ཕྱུག་ཉི་ཤུ་རྩ་བརྒྱད་དེ་འདི་དག་ཐུན་མོང་གི་ལུགས་ལ་
འཇིག་རྟེན་པ་ལྟར་སྣང་ཞིང་འཇིག་རྟེན་པའི་ལྷ་ཆེན་དྲག་ཤུལ་ཅན་དེ་ཚོའི་མིང་གི་ག་
ནས་སླས་དང་བྲན་མོ་མཆིས་བྲང་ལ་སོགས་པའི་མཚན་ནས་སྨོས་ན་ཡང་དོན་གྱི་ཐོག་
ནས་ཐུན་མིན་གྱིས་བཤད་ན་འཇིག་རྟེན་ལས་འདས་པ་དང་། ཤིན་ཏུ་ཐུན་མིན་གྱི་
ཐོག་ནས་བཤད་ན་རྡོ་རྗེའི་ལུས་ཀྱི་རྩ་གནས་ཀྱི་འཁོར་ལོའི་ནང་ན་ཡོད་པ་སངས་རྒྱས་
པའི་སྐབས་སུ་དེ་ལྟར་དུ་སྣང་བ་དེ་ལྟ་བུ་ཞིག་ཡིན་ནོ། །ཁྱིམ་ཚང་ཞིག་གི་ཨ་
མཆོད་ཀྱིས་ཐོས་གྲོལ་ཞིག་ཉིན་བཞིན་དུ་གསུངས་པར་མཛད་པས་དེའི་ནང་གི་ཀོའུ་རི་
མ་ཞེས་པ་དེ་དེ་ཚང་གི་གཡོག་མོས་རྒྱུན་དུ་གོ་བས་ཞི་ཁྲོ་དམ་པ་རིགས་བརྒྱའི་ནང་གི་
དེ་ཉིད་ཞེ་ལ་ངེས་ནས་མོ་རང་ཉིད་ལ་དད་པ་བརྟན་པོ་ཡོད་པའི་རྐྱེན་གྱིས་གཡོག་མོ་ཤི་
དུས་ཆོས་ཉིད་བར་དོའི་གནས་སྐབས་སུ་ཞི་ཁྲོའི་སྐུ་ཤར་ཚེ་ཀོའུ་རི་དཀར་མོ་ངོ་ཤེས་
203



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
དད་པ་བཞག་པས་དེའི་ངང་དུ་གྲོལ་བའི་ཚུལ་དམ་པའི་སྐྱེས་བུ་ཞིག་གིས་མངོན་ཤེས་
ཀྱིས་གཟིགས་རབས་བཤད་རྒྱུ་ཡོད་པ་ལྟར་དུ་ཡིན་ནོ། །དེ་ལྟ་བུ་བསྐྱེད་ཅིང་སྤྱན་
དྲངས་པའི་འབར་བ་ཁྲག་འཐུང་གི་ལྷ་ཚོགས་ལྔ་བཅུ་རྩ་བརྒྱད་པོ་བདག་དམ་ཚིག་པ་
ཡེ་ནས་ཕུང་ཁམས་ལྷའི་རང་བཞིན་དུ་གྲུབ་ཅིང་གསལ་བཏབ་པ་དེར་དབྱིངས་ནས་
སྤྱན་དྲངས་པའི་ཡེ་ཤེས་པ་དམ་ཡེ་དབྱེར་མེད་གཉིས་མེད་ཟུང་འཇུག་ཆེན་པོར་དུ་མ་
རོ་གཅིག་ཅེས་གསུངས་ཏེ་མཚོན་བྱེད་རྟགས་ཀྱི་ལྷ་ཚོགས་ཀྱི་དབང་དུ་བྱས་ན་འབར་
བ་ཁྲག་འཐུང་ལྔ་བཅུ་རྩ་བརྒྱད་ཡོད་ཀྱང་མཚོན་བྱ་དོན་གྱི་དབང་གིས་ཡེ་ཤེས་གཅིག་
གི་རང་བཞིན་དུ་རོལ་བ་ལས་མ་འདས་པ་ཡིན་པས་ཡིན་པ་ལ་ཡིན་པར་ཤེས་པའི་ཏིང་
འཛིན་གྱི་སྟོབས་ཀྱིས་དབྱེར་མེད་བརྟན་པར་བཞུགས་སུ་གསོལ་ཞེས་གསུངས་
པའོ། །དུ་མ་རོ་གཅིག་ཅེས་པ་གོ་སོང་ངམ། དུ་མ་ཞེས་པ་མང་ཚིག་ཡིན་ལ་
མང་པོ་གཅིག་ཏུ་ཇི་ལྟར་གྱུར་ཞེ་ན། མཚོན་བྱེད་རྟགས་ཀྱི་ལྷ་ཚོགས་དབྱིངས་ནས་
སྤྱན་དྲངས་པའི་ཡེ་ཤེས་པ་ཁྲོ་བོ་ལྔ་བཅུ་རྩ་བརྒྱད་པོ་མཚོན་བྱ་དོན་གྱི་ཡེ་ཤེས་བདག་
དམ་ཚིག་སེམས་དཔའི་ཕུང་ཁམས་ཡེ་ནས་སངས་རྒྱས་པའི་ཆོས་ཉིད་ཐིག་ལེ་ཉག་
གཅིག་ལ་རོ་གཅིག་ཏུ་བཟླུམས་པ་ལ་དུ་མ་རོ་གཅིག་ཅེས་གོ་དགོས་སོ། །ས་མ་
ཡ༔ རྒྱ་རྒྱ་རྒྱ༔ཞེས་ཏེ་བཞུགས་གསོལ་གྱི་ལེའུའི་མཚམས་སུ་དམ་ཚིག་གི་རྒྱ་
དང་གསང་བ་གསུམ་མམ་རྡོ་རྗེ་གསུམ་གྱི་རྒྱ་རྟགས་ཀྱིས་རྒྱས་གདབ་པ་ཡིན་ནོ།།
༼ང༽ བཞི་བ་གུས་པས་ཕྱག་འཚལ་བ།
བཞི་བ་གུས་པས་ཕྱག་འཚལ་བ་ནི་ཞེས་མཚམས་སྦྱར་ཏེ། འདི་ལ་ཞི་བའི་ལྷ་ལ་
204



གུས་པས་ཕྱག་འཚལ་བ། །
ཕྱག་འཚལ་བ་དང༌། ཁྲོ་བོའི་ལྷ་ལ་ཕྱག་འཚལ་བ་གཉིས་ཀྱི་ནང་གི་དང་པོ་ཞི་བའི་
ལྷ་ལ་ཕྱག་འཚལ་བ་ནི།།
ཡིད་ཆོས་གནས་དག་ཀུན་བཟང་ཡབ་ཡུམ་ལ༔
རང་སྣང་གནས་ཡུལ་དག་པས་ཕྱག་འཚལ་ལོ༔
ཕུང་ལྔ་གནས་དག་ཡེ་ཤེས་ལྔ་དང་ལྡན༔
ལོངས་སྐུ་རིགས་ལྔའི་ཚོགས་ལ་ཕྱག་འཚལ་ལོ༔
འབྱུང་ལྔ་གནས་དག་བདེ་ཆེན་ཡེ་ཤེས་ངང་༔
དབྱིངས་ཀྱི་ཡུམ་ཆེན་ལྔ་ལ་ཕྱག་འཚལ་ལོ༔
ཞེས་གསུངས་ཏེ། ཧཱུཾ་ཞེས་པ་འདི་བདེ་གཤེགས་ཀུན་གྱི་གསང་ཆེན་རྨད་དུ་བྱུང་
བའི་གསང་བ་ཐུགས་ཀྱི་ངོ་བོ་ཡིན་ཞིང་། དེ་ཉིད་མཚོན་པའི་མི་འགྱུར་རྟགས་ཀྱི་རྡོ་
རྗེ་དང་ཆོས་མཚུངས་པའི་འགྱུར་མེད་ཐུགས་ཀྱི་ཡི་གེས་སྣ་དྲངས་ནས། ཡིད་དང་
ཡིད་ཀྱི་ཡུལ་དུ་གྱུར་བའི་ཆོས་ཁམས་གནས་སུ་དག་པ་དཀྱིལ་འཁོར་སྤྱི་ཡི་གཙོ་བོ་
སངས་རྒྱས་ཀུན་གྱི་སྤྱི་མེས་ཆོས་སྐུ་ཀུན་ཏུ་བཟང་པོ་དང་ཆོས་ཉིད་ཀུན་ཏུ་བཟང་མོ་སྟེ་
ཀུན་བཟང་ཡབ་ཡུམ་གཉིས་ལ་རང་སྣང་གནས་ཡུལ་དག་པས་ཕྱག་འཚལ་
ལོ། །ཇི་ལྟར་འཚལ་ཞེ་ན། བསྐྱེད་རྫོགས་ལྷའི་ཏིང་འཛིན་དང་སྣང་སྲིད་ཀུན་
ཏུ་བཟང་པོའི་ཕྱག་རྒྱར་ཤེས་པའི་སྒོ་ནས་ལྟ་བ་དོན་ཕྱག་གིས་རང་སྣང་ཐམས་ཅད་ཡེ་
ནས་དག་པ་ཀུན་བཟང་ཡབ་ཡུམ་གྱི་ཐུགས་ཆོས་དབྱིངས་ཆེན་པོ་གཅིག་ལས་མ་
འདས་བར་ཤེས་པས་ཕྱག་འཚལ་བ་དང་། དེ་བཞིན་དུ་རྣམ་ཤེས་གནས་དག་རྣམ་
པར་སྣང་མཛད། ་ གཟུགས་ཕུང་གནས་དག་རྡོ་རྗེ་མི་བསྐྱོད་པ་ལ་སོགས་པ་མེ་
ལོང་ཡེ་ཤེས་ལ་སོགས་ཡེ་ཤེས་ལྔའི་རང་བཞིན་དང་ལྡན་པ་ལོངས་སྐུ་རིགས་ལྔའི་
205



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཚོགས་དང་། ནམ་མཁའ་གནས་དག་དབྱིངས་ཀྱི་དབང་ཕྱུག ས་ཁམས་
གནས་དག་སངས་རྒྱས་སྤྱན་མ་སོགས་བདེ་བ་ཆེན་པོའི་ཡེ་ཤེས་ཀྱི་ངང་ལས་ཤར་
བའི་དབྱིངས་ཀྱི་ཡུམ་ཆེན་ལྔ་ལ་ཕྱག་འཚལ་ལོ་གསུངས་ནས་གཙོ་བོའི་ལྷ་ཚོགས་
ཡབ་ཡུམ་ལ་ཕྱག་འཚལ་བ་ཡིན་ནོ།།
ཚོགས་བརྒྱད་གནས་དག་སེམས་དཔའ་ཆེན་པོ་བརྒྱད༔
ཡུལ་བརྒྱད་གནས་དག་སེམས་མ་ཆེན་མོ་བརྒྱད༔
ཉེ་བའི་སྲས་མཆོག་བྱང་སེམས་བཅུ་དྲུག་ལ༔
རང་སྣང་གནས་ཡུལ་དག་པས་ཕྱག་འཚལ་ལོ
ཞེས་གསུངས་ཏེ། ། མིག་གི་རྣམ་ཤེས་ཀྱིས་གཟུགས་མཐོང་བ་ལས་ཀྱང་ཁྱད་པར་
དུ་འཕགས་པ་སངས་རྒྱས་ཀྱི་སྤྱན་དེ་ཡུལ་ལྔ་ཁ་ལ་འཇུག་ཀྱང་ཆོས་ཉིད་རོ་གཅིག་ཏུ་
གཟིགས་པའི་ཆ་ནས་ནི་རྡོ་རྗེ་མཐོང་བ་སྟེ་ས་ཡི་སྙིང་པོ། དེ་བཞིན་དུ་རྣ་ཤེས་ཀྱིས་
སྒྲ་ཐོས་པ་ཙམ་གྱིས་མི་ཚད་པར་དེ་ལས་ཁྱད་པར་དུ་འཕགས་པའི་སངས་རྒྱས་ཀྱི་སྙན་
གྱིས་ཡུལ་ལྔ་ཁ་ལ་འཇུག་ཀྱང་དེ་བཞིན་དུ་རོ་གཅིག་པར་གསོན་པའི་ཆ་ནས་རྡོ་རྗེ་ཐོས་
པ་སྟེ་ཕྱག་ན་རྡོ་རྗེ། དེ་ལྟར་ཚོགས་བརྒྱད་དང་སྦྱར་བའི་རྡོ་རྗེ་སྣོམ་པ་སྟེ་ནམ་
མཁའི་སྙིང་པོ་ལ་སོགས་པ་སེམས་དཔའ་བརྒྱད་དང་། དེ་དག་གི་ཡུམ་མམ་
བཙུན་མོ་འདས་པའི་དུས་མེད་པ་ལས་ཁྱད་པར་དུ་འཕགས་པ་སྔ་མའི་ཆོས་ལ་མ་
ཆགས་མ་ཐོགས་པའི་གཟིགས་པ་འཇུག་པའི་མཚོན་བྱེད་བདུག་སྤོས་མར་སྣང་བ་
དང་། དེ་བཞིན་དུ་མེ་ཏོག་མ། སྣང་གསལ་མ་ལ་སོགས་པ་ཡུལ་བརྒྱད་མ་
སྤངས་གནས་སུ་དག་པ་སེམས་མ་ཆེན་མོ་བརྒྱད་དེ་ཉེ་བའི་སྲས་མཆོག་བྱང་ཆུབ་
སེམས་དཔའ་ཡབ་ཡུམ་བཅུ་དྲུག་ལ་རང་སྣང་གནས་ཡུལ་དག་པས་ཡང་གོང་བཞིན་
206



གུས་པས་ཕྱག་འཚལ་བ།
དུ་ཕྱག་འཚལ་ལོ་ཞེས་གསུངས་པའོ།།
ཧཱུྃ༔ རིགས་དྲུག་དོང་སྤྲུགས་སྤྲུལ་སྐུ་ཐུབ་པ་དྲུག
ཚད་མེད་བཞི་ལྡན་སྒོ་བ་ཡབ་ཡུམ་བརྒྱད༔
ཞི་བའི་ལྷ་ཚོགས་བཞི་བཅུ་རྩ་གཉིས་ལ༔
རང་སྣང་གནས་ཡུལ་དག་པས་ཕྱག་འཚལ་ལོ༔
ཞེས་གསུངས་ཏེ། སྟོན་པ་ཀུན་ཏུ་བཟང་པོ་ཉིད་ཆོས་སྐུ་ལས་མ་གཡོས་པར་
ལོངས་སྤྱོད་རྫོགས་པའི་སྐུར་བཞེངས་པའི་ཐུགས་རྗེའི་ངང་དེ་ལས་ཕྱོགས་བཅུ་འཇིག་
རྟེན་ན་སྤྲུལ་བ་བསམ་གྱི་མི་ཁྱབ་པར་སྣང་བ་དང་། ཁྱད་པར་དུ་འགྲོ་དྲུག་དོང་
ནས་སྤྲུག་པའི་ཕྱིར་དུ་ལྷའི་ཐུབ་པ་བརྒྱ་བྱིན། ལྷ་རྣམས་ལ་ཆོས་ཀྱི་སྡོམ་བཞི་
བསྟན་པའི་ཕྱག་མཚན་པི་ཝང་བསྣམས་པ། ཐགས་བཟང་རིས་ཀྱིས་ལྷ་མ་ཡིན་
འཐབ་རྩོད་འདུལ་བའི་ཆེད་དུ་གོ་མཚོན་བསྣམས་པ། ཤཱཀྱ་ཐུབ་པ་མི་རྣམས་ལ་
དགེ་བཅུ་སྟོན་པའི་ཕྱིར་དུ་འཁར་གསིལ་ལྷུང་བཟེད་བསྣམས་པའི་ཚུལ་ཅན་ལ་སོགས་
པ་སྤྲུལ་སྐུ་ཐུབ་པ་དྲུག ཚད་མེད་བཞིས་འགྲོ་ཀུན་ཐར་ལམ་ལ་འགོད་པའི་སྒོ་བ་
ཡབ་ཡུམ་བརྒྱད་དེ་མདོར་ན་ཞི་བའི་ལྷ་ཚོགས་བཞི་བཅུ་རྩ་གཉིས་ལ་རང་སྣང་གནས་
ཡུལ་དག་པས་ཕྱག་འཚལ་ལོ་ཞེས་གསུངས་པའོ།།
ད་ནི་ཁྲོ་བོའི་ལྷ་ཚོགས་ལ་ཕྱག་འཚལ་བ་ནི། །
ཧཾ༔ དུག་ལྔ་འཇོམས་མཛད་ཁྲག་འཐུང་ཁྲོ་བོ་ལ༔
དབྱིངས་ཀྱི་ཡུམ་ཆེན་ཀྲོ་ཏི་ལྔ་དང་སྦྱོར༔
ཁྲག་འཐུང་ཁྲོ་བོ་ཡབ་ཡུམ་བཅུ་རྣམས་ལ༔
རང་སྣང་གནས་ཡུལ་དག་པས་ཕྱག་འཚལ་ལོ༔
20?



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཞེས་གསུངས་ཏེ། ཉོན་མོངས་པ་གཏི་མུག་གནས་སུ་དག་པས་ན་གཙོ་བོ་བུདྡྷཱ་ཧེ་
རུ་ཀ ཞེ་སྡང་དག་པས་བཛྲ་ཧེ་རུ་ཀ ང་རྒྱལ་དག་པས་རཏྣ་ཧེ་རུ་ཀ འདོད་
ཆགས་དག་པས་པདྨ་ཧེ་རུ་ཀ ཕྲག་དོག་དག་པས་ཀརྨ་ཧེ་རུ་ཀ་སྟེ་དེ་ལྟར་སྦྱར་རྒྱུ་
ཡིན་ཞིང་། ཁྲག་འཐུང་ཁྲོ་བོ་ཡབ་ཡུམ་བཅུ་རྣམས་ལ་ཡང་རང་སྣང་གནས་ཡུལ་
དག་པས་ཕྱག་འཚལ་ལོ་ཞེས་གསུངས་པའོ།། །
ཀོའུ་རི་ལ་སོགས་གནས་ཀྱི་མ་མོ་བརྒྱད༔
སེང་ཧ་ལ་སོགས་ཡུལ་གྱི་ཕྲ་མེན་བརྒྱད༔
རྟ་གདོང་ལ་སོགས་ཡེ་ཤེས་སྒོ་མ་བཞི །
བཀའ་ཡི་ལས་བྱེད་དབང་ཕྱུག་ཉི་ཤུ་བརྒྱད༔
ཁྲག་འཐུང་ལྷ་ཚོགས་ལྔ་བཅུ་རྩ་བརྒྱད་ལ༔
རང་སྣང་གནས་ཡུལ་དག་པས་ཕྱག་འཚལ་ལོ༔
ཞེས་གསུངས་ཏེ། ཀུན་གཞིའི་རྣམ་ཤེས་གནས་དག་ཀོའུ་རི་དཀར་མོ། ཡིད་
ཀྱི་རྣམ་ཤེས་གནས་དག་ཙོའུ་རི་སེར་མོ། ཉོན་མོངས་པ་ཅན་གྱི་ཡིད་གནས་སུ་
དག་པ་ཕྲ་མོ་ཧ་དམར་མོ་ལ་སོགས་པ་གནས་ཀྱི་མ་མོ་བརྒྱད་དང༌། དེའི་ཡུལ་
བརྒྱད་གནས་སུ་དག་པ་ཕྲ་མེན་སེང་ཧ་བི་ཏྲ་ལ་སོགས་པ་བརྒྱད། རྟ་གདོང་
དཀར་མོ་ལྕགས་ཀྱུ་ཅན། ཕག་གདོང་ནག་མོ་ཞགས་པ་ཅན་ལ་སོགས་པ་སྒོ་མ་
བཞི། དུར་ཁྲོད་དབང་ཕྱུག་གི་ཆུང་མ་སྲིན་མོ་ཆེན་མོ་མིའི་སྲིན་མོ་དང་།
ཚངས་པའི་ཆུང་མ་ཚངས་མ་ལ་སོགས་པ་ཤར་ཕྱོགས་ཀྱི་ཞི་བའི་ལས་བྱེད་དྲུག
འདོད་པ་དམར་མོ་དང་བདུད་རྩི་དམར་མོ་ལ་སོགས་པ་ལྷོ་ཕྱོགས་ཀྱི་རྒྱས་པའི་ལས་
བྱེད་དྲུག དགའ་བ་དང་མྱོས་མ་ལ་སོགས་པ་ནུབ་ཕྱོགས་ཀྱི་དབང་གི་ལས་བྱེད་
20g



གུས་པས་ཕྱག་འཚལ་བ།
དྲུག་ གསོད་བྱེད་མ་དང་མེ་མོ་ལ་སོགས་པ་ལྗང་མོ་དྲག་པོའི་ལས་བྱེད་དྲུག
སྒོ་མ་བཞི་དང་བཅས་པའི་དབང་ཕྱུག་ཉེར་བརྒྱད་དེ་ཁྲག་འཐུང་ཁྲོ་བོའི་དཀྱིལ་འཁོར་
གྱི་ལྷ་ཚོགས་ལྔ་བཅུ་རྩ་བརྒྱད་ལ་རང་སྣང་གནས་ཡུལ་རྣམ་པར་དག་པ་སྟེ། ཇི་
ལྟར་རྣམ་པར་དག་ཅེ་ན། གཞི་ཡེ་དག་གི་ཁྲོ་བོ་མི་འབྲལ་དུང་ཁང་གི་གཞལ་ཡས་
ན་བཞུགས་ཤིང་། ལམ་མངོན་པར་སྒྲུབ་པའི་ཁྲོ་བོ་དེ་དཀྱིལ་འཁོར་དུ་བསྐྱེད་ནས་
བསྒོམས་ཚེ། འབྲས་བུ་ལྷུན་གྲུབ་ཀྱི་ཁྲོ་བོ་དེ་རང་སྣང་བའི་ཆེད་དུ། ཕྲིན་ལས་
སྤྲུལ་བའི་ཁྲོ་བོ་དེ་ཉིད་གདུལ་བྱ་ལ་མངོན་དུ་སྣང་བ་དེ་འདྲའི་སྒོ་ནས་རྒྱུ་འབྲས་སྦྱོར་
ཤེས་དགོས་སོ། །དེ་ཡང་ཚུལ་ཇི་ལྟར་ཡིན་ན་གཞི་ཡེ་དག་གི་ཁྲོ་བོ་དེ་མི་འབྲལ་
དུང་ཁང་ན་བཞུགས་དུས། ལམ་མངོན་པར་སྒྲུབ་པའི་ཁྲོ་བོ་དེ་དཀྱིལ་འཁོར་དུ་
བསྐྱེད་ནས་བསྒོམས་ན། འབྲས་བུ་ལྷུན་གྲུབ་ཀྱི་ཁྲོ་བོ་དེ་རང་སྣང་བའི་ཆེད་དུ།
ཕྲིན་ལས་སྤྲུལ་བའི་ཁྲོ་བོ་དེ་གདུལ་བྱ་ལ་མངོན་དུ་སྣང་བ་རྒྱུ་འབྲས་གཉིས་སུ་མེད་
པར་སྦྱོར་ཤེས་པའི་རྣམ་པར་དག་པའི་ཡིད་ཀྱིས་གནས་ལུགས་ལྟ་བ་མཇལ་བའི་ཕྱག་
འཚལ་ལོ་གསུངས་པའི་དོན་ཡིན་ནོ། །ས་མ་ཡ༔ རྒྱ་རྒྱ་རྒྱ༔ཞེས་ཏེ་དམ་ཚིག་
སྔགས་ཀྱི་རྒྱ་དང་མི་འདའ་རྡོ་རྗེའི་རྒྱ་ཡིས་མནན་པའོ།།
209



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
༼ཅ༽ ལྔ་བ་མཆོད་པ་འབུལ་བ། །
༼ཀ ཕྱི་ནང་གསང་གསུམ་གྱི་མཆོད་པ་འབུལ་བ། །
ཀ༽ དང་པོ་ཕྱི་ཡི་མཆོད་པ།
ལྔ་བ་ཕྱི་ནང་གསང་མཆོད་ནི༔ དང་པོ་ཕྱིའི་མཆོད་པ་འདི་སྐད་དོ༔
ཧཱུྃ༔ བླ་མ་ཀུན་བཟང་རྒྱལ་བ་ཞི་ཁྲོའི་ཚོགས༔
དཔག་མེད་ནམ་མཁའ་གང་བའི་ལྷ་ཚོགས་ལ༔
དག་པ་རྣམ་གསུམ་ཡིད་ཀྱིས་མཆོད་པའི་སྤྲིན༔
གཟུགས་སྒྲ་དྲི་རོ་རེག་བྱ་ཆོས་ལ་སོགས༔
སྣང་སྟོང་རིག་སྟོང་གསལ་སྟོང་བདེ་སྟོང་དང་༔
དྲན་སྟོང་གྲགས་སྟོང་ཚོར་སྟོང་མཆོད་པའི་ཚོགས༔
མེ་ཏོག་བདུག་སྤོས་དྲི་ཞལ་རོལ་མོར་བཅས༔
བླ་མ་ཞི་ཁྲོའི་དཀྱིལ་འཁོར་ལྷ་ལ་འབུལ༔
ཐུགས་རྗེས་འགྲོ་བའི་དོན་དུ་བཞེས་སུ་གསོལ༔
ཞེས་གསུངས་ཏེ། མཆོད་པའི་ཡུལ་གང་ཞིག་ལ་གུས་པས་བཀུར་ཞིང་མཆོད་པའི་
བསམ་པས་ཕྱི་ནང་གི་དངོས་པོ་སྟོབ་པའི་སྒོ་ནས་འབུལ་ཡུལ་མཉེས་པར་བྱེད་པའི་
ལས་ཀྱི་བདག་ཉིད་དེ་མཆོད་པ་ཡིན་ནོ། །འདིའི་སྐབས་སུ་ཧཱུཾ་ཞེས་རྒྱལ་བའི་
ཐུགས་ཀྱི་ཡི་གེ་སྣ་ཚོགས་སྤྲུལ་བའི་སྤྲིན་འཕྲོ་བའི་ས་བོན་དེས་མགོ་བླངས་ནས།
མཆོད་པ་འབུལ་ཡུལ་ནི། ཕྱོགས་བཅུ་དུས་བཞི་གང་ནས་ཀྱང་། །རྫོགས་པའི་
210



མཆོད་པ་འབུལ་བ།
སངས་རྒྱས་རྙེད་མི་འགྱུར། །སེམས་ཉིད་རྫོགས་པའི་སངས་རྒྱས་
པས། །སངས་རྒྱས་གཞན་ནས་མ་འཚོལ་ཅིག །ཅེས་རྒྱུད་ཀྱི་ནང་ནས་
གསུངས་པ་བཞིན་དུ་མཚོན་བྱ་དོན་གྱི་བླ་མ་ཁྱབ་བདག་རིགས་དྲུག་པ་ཀུན་ཏུ་བཟང་
པོ་སྤྲོ་གཞིར་བཞུགས་པའི་རྒྱལ་བ་ཞི་ཁྲོའི་ལྷ་ཚོགས་དཔག་མེད་རྡུལ་སྙེད་ཀྱི་གྲངས་
དང་མཉམ་པའི་ནམ་མཁའ་གང་བའི་ལྷ་ཚོགས་ལ། དག་པ་རྣམ་གསུམ་ཞེས་ཐུན་
མིན་གྱི་སྐབས་རྩ་དག་པ། རླུང་དག་པ། ཐིག་ལེ་དག་པ་གསུམ་ཁ་རྩང་ང་
ཚོས་ཡན་ལག་བཅུ་བའི་སྐབས་སུ་འགྲེལ་བ་ལྟར་དུ་ཡིན་ལ། འོན་ཀྱང་ཕྱི་མཆོད་
ཀྱི་སྐབས་སུ་དེ་ལྟར་མ་ཡིན་པར་འབུལ་ཡུལ་དག་པ། དངོས་པོ་དག་པ།
བསམ་པ་དག་པའི་ཞིང་བསམ་དངོས་པོ་གསུམ་ཁ་དག་པའི་དག་པ་རྣམ་གསུམ་དང་
ལྡན་པ་འདི་ཉིད་ཀྱིས། གང་དབུལ་བར་བྱ་བ་འཇིག་རྟེན་དང་འཇིག་རྟེན་ལས་
འདས་པའི་མཆོད་པ། བླ་ན་ཡོད་པའི་མཆོད་པ། བླ་ན་མེད་པའི་མཆོད་པ།
དངོས་བཤམས་དང་ཡིད་སྤྲུལ་ལ་སོགས་པའི་རྣམ་གྲངས་མང་པོ་ཡོད་ན་ཕྱི་འདོད་
ཡོན་གྱི་མཆོད་པ་གཟུགས་མཛེས། སྒྲ་སྙན། དྲི་ཞིམ། རོ་མངར།།
ཡིད་ཀྱི་ཡུལ་དུ་གྱུར་བའི་ཆོས་ཁམས་དགེ་བ་དང་བཅས་པ་འཇིག་རྟེན་དང་འཇིག་རྟེན་
ལས་འདས་པའི་མཆོད་པའི་སྤྲིན་ལྷུན་གྲུབ་ཀུན་ཏུ་བཟང་པོའི་མཆོད་པའི་སྤྲིན་བསམ་
གྱིས་མི་ཁྱབ་པར་སྤྲུལ་ཏེ་གཟུགས་སྣང་སྟོང་། སྒྲ་གྲག་སྟོང་། དྲི་རིག་སྟོང་།
རོ་ཚོར་སྟོང་། རེག་བྱ་བདེ་སྟོང་། ཆོས་གསལ་སྟོང་དང་དྲན་སྟོང་གི་ངོ་བོ་
ཡིན་ཞིང་། ལོངས་སྤྱོད་རྒྱན་གྱི་རོལ་བ་བསམ་གྱི་མི་ཁྱབ་པར་སྤྲུལ་ཏེ་མེ་ཏོག་
བདུག་སྤོས་དྲི་ཞལ་རོལ་མོ་དང་བཅས་པས་མཚོན་པའི་མཆོད་རྫས་དེ། བླ་མ་ཞི་
ཁྲོའི་དཀྱིལ་འཁོར་གྱི་ལྷ་ལ་བསམ་པ་དག་པ་དམིགས་མེད་འཛིན་པ་དང་བྲལ་བས་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
འབུལ་བ་ཡིན་པས་བཞེས་སུ་གསོལ་ཞེས་གསུངས་པའོ། །དོན་ངོ་མའི་ཐོག་ན་
འབུལ་ཡུལ་དང་འབུལ་མཁན་ཁ་ཁ་ན་མེད་པར་གཉིས་མེད་མཉམ་པ་ཆེན་པོའི་ཟུང་
འཇུག་གི་ཡེ་ཤེས་རོ་གཅིག་ཏུ་ཡིན་ཀྱང་ཐ་སྙད་ཚིག་གི་ལམ་ནས་དོན་གྱི་གོ་བའི་
བསྣོལ་མཚམས་རྙེད་དགོས་པ་ཡིན་པས་ལྷ་ལ་ལྷ་རོལ་བའི་ཚུལ་གྱིས་ཐུགས་རྗེས་
འགྲོ་བའི་དོན་དུ་བསོད་ནམས་དང་ཡེ་ཤེས་ཀྱི་ཚོགས་རྫོགས་པའི་སླད་དུ་བཞེས་སུ་
གསོལ་ཞེས་པའི་དོན་དེ་ལྟ་བུ་ཞིག་ཡིན་ནོ།།
ཁ༽ གཉིས་པ་ནང་གི་མཆོད་པ།
གཉིས་པ་ནང་མཆོད་འབུལ་བ་ནི༔
:|: ༔ བླ་མ་ཀུན་བཟང་ཞི་ཁྲོའི་ཚོགས༔
རྒྱལ་བ་རྒྱ་མཚོའི་ཚོགས་བཅས་ལ༔
ལྷ་རྫས་ནང་མཆོད་འབུལ་བ་ནི༔
སྣོད་བཅུད་སྣང་སྲིད་ཐམས་ཅད་ཀུན༔
རྡོ་རྗེ་གཟུགས་སྒྲ་དྲི་རོ་རེག༔
རྡོ་རྗེ་ཆོས་མའི་ཚོགས་སྤྲུལ་ནས༔
དངོས་འབྱོར་ཡིད་སྤྲུལ་མཆོད་པའི་ཚོགས༔
ཀུན་བཟང་ཞི་ཁྲོའི་ལྷ་ཚོགས་ལ༔
གུས་པའི་སེམས་ཀྱིས་འབུལ་ལགས་ན༔
འགྲོ་བའི་དོན་དུ་བཞེས་སུ་གསོལ༔
ཞེས་གསུངས་ཏེ། བླ་མ་ཀུན་བཟང་ཞི་ཁྲོའི་ལྷ་ཚོགས་རྒྱལ་བ་རྒྱ་མཚོའི་ཚོགས་
1:|:
༢ ༡ :
212



མཆོད་པ་འབུལ་བ།
དང་བཅས་པ་ལ་ལྷ་རྫས་སམ་ཞིང་ཁམས་རྣམ་པར་དག་པ་རྣམས་ཀྱི་རྒྱན་དང་སྤྱོད་
ཡུལ་དུ་གྱུར་བའི་དངོས་པོ་སྤྱི་དང་ཁྱད་པར་དུ་ནང་གི་མཆོད་པ་སྣོད་བཅུད་ཀྱི་སྣང་
ཞིང་སྲིད་པའི་དངོས་པོ་ཐམས་ཅད་དག་པ་ཏིང་ངེ་འཛིན་གྱི་རོལ་བར་ཤར་བའི་སྣང་
སྲིད་གཞི་བཞེངས་ཀྱི་མཆོད་པ་ཀུན་བཟང་ཞི་ཁྲོའི་ལྷ་ཚོགས་ལ་གུས་པའི་སེམས་ཀྱིས་
གཉིས་འཛིན་དང་བྲལ་བར་དམིགས་མེད་ཀྱི་ངང་ནས་འབུལ་བ་ལགས་ན་འགྲོ་བ་ཀུན་
རང་བྱུང་གདོད་མའི་གནས་ལུགས་མ་བཅོས་དོན་གྱི་ཞི་ཁྲོའི་སྐུར་མངོན་པར་སངས་
རྒྱ་བའི་ཕྱིར་དུ་འབུལ་བ་ཡིན་པས་བཞེས་སུ་གསོལ་ཞེས་གསུངས་པའོ།།
ག༽ གསུམ་པ་གསང་བའི་མཆོད་པ།
གསུམ་པ་གསང་མཆོད་འབུལ་བ་ནི༔
ཧཱུྃ༔ སྣང་བ་ཡབ་ལ་སྟོང་བ་ཡུམ༔
གསལ་བ་ཡབ་ལ་འོད་ཟེར་ཡུམ་
བདེ་བ་ཡབ་ལ་སྟོང་བ་ཡུམ་
སྒྲ་གྲགས་ཡབ་ལ་གྲགས་སྟོང་ཡུམ༔
དྲན་བ་ཡབ་ལ་རིག་སྟོང་ཡུམ༔
སྐུ་གསུང་ཐུགས་ཡོན་ཕྲིན་ལས་བདེ༔
རིག་མ་དཀར་སེར་དམར་ལྗང་མཐིང་༔
བདེ་བ་ཡེ་ཤེས་ཀུན་ལྡན་དུ༔
བདེ་བའི་རོ་སྙོམས་མཆོད་པ་འབུལ༔
སྐུ་གསུང་ཐུགས་ཡོན་དགྱེས་ཕྱིར་བཞེས༔
213



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཞེས་གསུངས་ཏེ། གསང་མཆོད་འདི་འདིའི་ཤོ་ལོ་ཀ་གསུམ་དང་ཕྱེད་འདིས་
བསྟན་པས་སྣང་གྲག་དྲན་རིག་བྱུང་ཚོར་ཐམས་ཅད་ཐབས་དང་ཤེས་རབ་འབྲེལ་བ་
བདེ་ཆེན་བདེ་བའི་ངོ་བོར་སྣང་བ་ཐབས་ཀྱི་རང་བཞིན་ཡབ་ཡིན་པ་ལ་སྟོང་པ་དེ་དང་
གཉིས་སུ་མ་མཆིས་པ་ཡུམ་གྱི་ངོ་བོ་སྣང་སྟོང་ཟུང་འཇུག་ཐབས་ཤེས་ཡབ་ཡུམ་གྱི་
བདག་ཉིད་ཅན་དང་། ཡང་གསལ་བ་ཡབ་ཀྱི་རང་བཞིན་ལ་གསལ་བའི་འོད་ཟེར་
དེ་དང་གཉིས་སུ་མེད་པ་ཡུམ་གྱི་ངོ་བོ། བདེ་བ་ཐབས་ཀྱི་རང་བཞིན་ལ་དེའི་ངོ་བོ་
སྟོང་པ་ཤེས་རབ་ཡུམ་དང་གཉིས་སུ་མེད་པ་ཐབས་ཤེས་ཟུང་དུ་འབྲེལ་བ་དང་།
སྒྲ་གྲག་པའི་ངོ་བོ་དེ་ཐབས་ཀྱི་རང་བཞིན་ཡབ་ཡིན་ན་གྲག་བཞིན་དུ་སྟོང་པ་དེ་ཤེས་
རབ་ཡུམ་དང་གཉིས་སུ་མེད་ཅིང་ཟུང་དུ་འབྲེལ་བ། དྲན་པ་དེ་ཐབས་ཀྱི་རང་བཞིན་
ཡབ་ཡིན་ན་དྲན་པའི་ངོ་བོ་རིག་ཅིང་སྟོང་པ་ཤེས་རབ་ཡུམ་དང་ཟུང་དུ་འབྲེལ་བ།
སྐུ་གསུང་ཐུགས་ཡོན་ཕྲིན་ལས་ཀྱི་བདེ་བའི་རིག་མ་ཞེས་གསུངས་ཏེ། གཟུགས་
རྡོ་རྗེ་མ་སྐུ་མདོག་དཀར་མོ་མེ་ལོང་ཐོགས་པ། སྒྲ་རྡོ་རྗེ་མ་སྔོན་མོ་པི་ཝང་སྒྲེང་ཞིང་
སྙན་པའི་གླུ་ལེན་པ། དྲི་རྡོ་རྗེ་མ་སེར་མོ་དུང་ཕོར་དྲི་ཞལ་འཛིན་པ་ལ་སོགས་པ་
མཆོད་པའི་ལྷ་མོ་བརྒྱད་དང་བཅུ་དྲུག་དཔག་མེད་ཀྱིས་མཚོན་པའི་དཀར་སེར་དམར་
ལྗང་མཐིང་ཁའི་མདོག་ཅན་གྲངས་དཔག་ཏུ་མེད་པ་མང་པོས་དགའ་བཞིས་དྲངས་
པའི་སྟོང་བཞིའི་ཡེ་ཤེས་བདེ་སྟོང་མཆོག་གི་རོལ་མོའི་ཚུལ་དུ་བདེ་བའི་རོ་སྙོམས་ཀྱི་
མཆོད་པ་མི་བདེའི་སྡུག་བསྔལ་མིང་ཡང་མི་གྲག་པ་གསང་མཆོག་བདེ་བའི་མཆོད་པ་
འབུལ་བ་ཡིན་པས་བཞེས་སུ་གསོལ་ཞེས་གསུངས་པའོ།།
214



མཆོད་པ་འབུལ་བ།
༼ཁ སྨན་རཀ་གཏོར་གསུམ་གྱི་མཆོད་པ།
ཀ༽ དང་པོ་སྨན་མཆོད་འབུལ་བ།
ཀ སྨན་མཆོད་འབུལ་བ་དངོས་བཤད་པ།
དེ་ཡན་ཆད་ཀྱིས་ཕྱི་ནང་གསང་བའི་མཆོད་པ་གསུམ་སོང་ནས་འདི་ནས་ཐུན་མིན་ནང་
གི་མཆོད་པའམ་སྐབས་འགའ་རེར་སྦྱོར་སྒྲོལ་གསང་བའི་མཆོད་པ་ཞེས་པ་དེ་དང་
འབྲེལ་བའི་སྨན་རཀ་གཏོར་གསུམ་གྱི་མཆོད་པ་འབུལ་བ་ནི། སྨན་རག་གཏོར་
གསུམ་འབུལ་བ་ལ༔ དང་པོ་སྨན་མཆོད་འབུལ་བ་ནི༔ཞེས་མཚམས་སྦྱར་ཏེ།
ཧཱུྃ་རིགས་ལྔ་ཡབ་ཡུམ་གཉིས་ཀྱི་རྒྱུ་བྱས་ཏེ༔
སྐུ་ལྔ་ཡེ་ཤེས་ལྔ་ཡི་རྐྱེན་བྱས་ནས༔
ཐབས་ཤེས་རྒྱུ་ལ་མ་འགགས་རྐྱེན་སྦྱར་བའི༔
དམ་པ་རིགས་བརྒྱའི་འབྲུ་བཅུད་བདུད་རྩི་འདི༔
བླ་མ་ཀུན་བཟང་ཞི་ཁྲོའི་ཚོགས་ལ་འབུལ༔
གས་རྗེའི་བརྩེར་དགོངས་དབང་དང་དངོས་གྲུབ་སྩོལ༔
ཞེས་གསུངས་ཏེ། འདི་ནས་ཧཱུྃ་ཞེས་གསང་གསུམ་གཅིག་ཏུ་འདུས་པའི་གསང་
ཆེན་རྨད་དུ་བྱུང་བའི་ཡི་གེས་མགོ་བླངས་ནས། རིགས་ལྔ་ཡབ་ཡུམ་གཉིས་ཀྱིས་
རྒྱུ་བྱས། སྐུ་ལྔ་ཡེ་ཤེས་ལྔ་ཡིས་རྐྱེན་བྱས་ཞེས་གསུངས་ཏེ། འདིའི་ངེས་ཚིག་
རྒྱུ་དྲུག་རྐྱེན་བཞིས་བསྐྲུན་པའི་སྨན་མཆོག་བདུད་རྩི་ར་ས་ཡཱ་ན་ཞེས་རྒྱུ་དྲུག་དེ་ཕྱི་ནང་
གསང་གསུམ་གྱི་ཐོག་ནས་དབྱེ་ན་ཕྱི་ལྟར་དུ་བདུད་རྩི་ཛ་གད་དམ་མ་ད་ནའི་རྒྱུ་དྲུག
ནང་ལྟར་ན་བདུད་རྩིའི་ཆོས་སྨན་སྦྱོར་བའི་སྨན་རྩ་བ་དང་སྡོང་བུ་ལ་སོགས་པ་དྲུག
215



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གསང་བ་ལྟར་ན་ཡབ་ཀྱི་རྒྱུ་གསུམ་ཡུམ་གྱི་རྒྱུ་གསུམ་སྟེ་དྲུག་གོ །འདིའི་ཕྱི་ནང་
གཉིས་ཀའི་ཐུན་མོང་གི་རྐྱེན་བཞི་ནི་རྒྱུའི་རྐྱེན། བདག་རྐྱེན། དམིགས་རྐྱེན།
དེ་མ་ཐག་རྐྱེན་ཏེ་བཞི་ཡིན་ཞིང་། དེ་ལྟ་བུའི་རྒྱ་དྲུག་རྐྱེན་བཞི་ལས་གསང་ཆེན་
རྨད་བྱུང་གི་རྫས་ར་ས་ཡཱ་ན་གྲུབ་ལུགས་ཁ་རྩང་སྔོན་ནས་བཤད་པ་བཞིན་དུ་ཡིན་
ནོ། །འོ་ན་སྨན་རྫས་དེ་ཉིད་ཀྱིས་བྱིན་གྱིས་བརླབ་པའི་སྐབས་སུ་ཁྱོད་ཀྱིས་རྒྱུ་དྲུག་
རྐྱེན་བཞི་ཞེས་བཤད་ལ་འདི་ནས་རྒྱུ་ལྔ་དང་རྐྱེན་ལྔ་གསུངས་པས་དེ་གཉིས་ཀྱི་དོན་ཇི་
ལྟར་ཡིན་ཞེ་ན། རྫས་དང་བྱིན་རླབས་གཉིས་ཀ་ཁ་ཁར་ཡིན་ལ། དམ་ཚིག་གི་
བདུད་རྩི་དང་ཡེ་ཤེས་ཀྱི་བདུད་རྩི་གཉིས་ཀ་ཁ་ཁ་ཡི་གོ་བ་ལེན་དགོས་ཤིང་། ཡེ་
ཤེས་ཀྱི་བདུད་རྩི་དེས་དམ་ཚིག་གི་བདུད་རྩི་ལ་བྱིན་གྱིས་བརླབས་ནས་དམ་ཡེ་དབྱེར་
མེད་དུ་གྱུར་དགོས་སོ། །དེས་ན་དེ་ལྟ་བུའི་སྨན་རྫས་དེ་ཉིད་བྱིན་གྱིས་བརླབ་པའི་
སྐབས་སུ་སྨན་སྣོད་ཀྱི་བྷན་དྷའི་ནང་ན་རིགས་ལྔ་ཡབ་ཡུམ་ལྔ་ཚོགས་སྐད་ཅིག་དྲན་
རྫོགས་སུ་གསལ་བཏབ་ནས་རྒྱུ་རིགས་ལྔ་ཡབ་ལྔ། རྐྱེན་སྐུ་ལྔ་ཡེ་ཤེས་ལྔ་འདུས་
པའི་ཐབས་ཤེས་ཀྱི་རྒྱུ་ལ་མ་འགགས་པའི་རྐྱེན་སྦྱར་ནས་རིགས་ལྔ་ཡབ་ཡུམ་སྙོམས་
པར་ཞུགས་པའི་རྗེས་ཆགས་ལྷག་པར་སྦྱོར་བའི་སྦྱོར་མཚམས་ནས་ཡེ་ཤེས་བདུད་
རྩིའི་རྒྱུན་བབས་ཏེ་སྨན་བཅུད་ཐམས་ཅད་རིགས་ལྔའི་རོལ་བ་དམ་པ་རིགས་བརྒྱའི་
བྱིན་རླབས་ཀྱིས་ཐམས་ཅད་བདུད་རྩིའི་རང་བཞིན་ཡེ་ཤེས་ཀྱི་བདུད་རྩི་དམ་ཚིག་གི་
བདུད་རྩི་དང་དབྱེར་མེད་དུ་གྱུར་བའི་འབྲུ་བཅུད་ཆང་ལ་ཉིང་ཁུ་སྦྱར་བའི་བདུད་རྩི་འདི་
བླ་མ་ཀུན་བཟང་ཞི་ཁྲོའི་ལྷ་ཚོགས་ལ་འབུལ་བ་ཡིན་པས་ཟག་མེད་ཀྱི་ཐུགས་རྗེའི་བརྩེ་
བ་ཆེན་པོས་ཉེ་བར་དགོངས་ཏེ་གསང་བ་བདེ་སྟོང་གི་དབང་དང་ཐུན་མོང་མ་ཡིན་པ་
མཆོག་གི་དངོས་གྲུབ་དམ་པ་སྩོལ་ཅིག་ཅེས་གསུངས་པའོ། །སརྦ་པཉྩ་ཨ་སྨིཾ་ཏ་
216



མཆོད་པ་འབུལ་བ།
ལ་ཁ་རཾ་ཁཱ་ཧི༔ཞེས་པའི་སྔགས་དོན་ནི་སརྦ་ཐམས་ཅད། བསྒྱུ་ཨ་མྲྀ་ཏ་སྨན་བཅུད་
ཀྱི་བདུད་རྩི། ཁ་རི་སྟོབ་པ། ཁཱ་ཧི་དགྱེས་པར་བཞེས་ཤིག་ཡིན་ལ།
ཐམས་ཅད་བསྡོམས་ན་སྨན་དང་བཅུད་ཐམས་ཅད་བདུད་རྩི་ལྔའི་རང་བཞིན་དུ་གྱུར་བ་
སྟོབ་པ་ཡིན་པས་དགྱེས་པར་བཞེས་ཤིག་ཅེས་པའི་དོན་ཡིན་ནོ།།
ཁ སྨན་མཆོད་ཀྱི་ཁ་སྐོང་བཤད་པ།
སྨན་མཆོད་ཀྱི་ཁ་སྐོང་ནི།
རྒྱལ་ཀུན་སྤྱི་མེས་ཀུན་བཟང་རྡོ་རྗེ་འཆང་༔
རྡོ་རྗེ་སེམས་དཔའ་དགའ་རབ་ཤྲཱི་སེང་༔
ཨོ་རྒྱན་ཡབ་ཡུམ་རྗེ་འབངས་ལོ་པཎ་དང་༔
ཀརྨ་གླིང་པའི་ཞལ་དུ་ཨོཾ་ཨཱ༔ ཧཱུྃ༔
ཉི་ཟླ་ཆོས་རྗེ་ཉི་ཟླ་འོད་ཟེར་མཚན༔ ས ་
ནམ་མཁའི་མཚན་སོགས་བཀའ་བབས་བརྒྱུད་ལྡན་གྱི༔
རྩ་བརྒྱུད་བླ་མ་སྐྱབས་མཆོག་ཀུན་འདུས་དངོས་
དྲིན་ཆེན་བླ་མའི་ཞལ་དུ་ཨོཾ་ཨཱ༔ ཧཱུྃ༔ རི་
འཁོར་འདས་དམིགས་མེད་སྒྱུ་འཕྲུལ་རྡོ་རྗེའི་སྤྲིན༔
ཞིབ་རྡོར་དབྱིངས་འབར་བ་ཁྲག་འཐུང་དང་༔
དག་པ་རིག་འཛིན་མཁའ་འགྲོ་ཆོས་སྐྱོང་བཅས༔
མཆོད་པར་འོས་རྣམས་ཞལ་དུ་ཨོཾ་ཨཱ༔ ཧཱུྃ།
ཞེས་གསུངས་ཏེ། འདི་གོ་སླ་བས་འདིའི་ཚིག་གི་དོན་འགྲེལ་མི་དགོས་ལ།
217



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཐབས་ཤེས་རོལ་བའི་བདུད་རྩི་བྷན་དྨའི་སྣོད་དུ་འཁྱིལ་བ་དེ་ཉིད་མཐེབ་སྲིན་ཉི་ཟླའི་
སྐྱོགས་ཀྱིས་བཅུས་ནས་ཕུལ་བས་ལྷ་ཚོགས་ཐམས་ཅད་བདེ་བའི་རོས་མཉེས་པར་
བསམ་དགོས་སོ།།
ཁ༽ གཉིས་པ་རཀྟ་འབུལ་བ།
གཉིས་པ་རཀྟ་འབུལ་བ་ནི༔
༔ དུག་ལྔ་ཡེ་ཤེས་ལྔ་རུ་བསྒྲལ་བའི་ཁྲག༔
མ་ཆགས་ཆགས་བྲལ་ཆགས་པ་ཆེན་པོའི་ཁྲག
གཉིས་མེད་འཛིན་བྲལ་གསང་པའི་ཁྲག་ཆེན་འདི༔
བླ་མ་ཀུན་བཟང་ཞི་ཁྲོའི་ཚོགས་ལ་འབུལ་
ཞེས་གསུངས་ཏེ། རཀྟ་འདི་ལ་རྣམ་གྲངས་མང་ཡང་དོན་གྱི་ཐོག་ནས་བཤད་ན་
འཁོར་བའི་རྒྱུ་ཆགས་སྡང་གཉིས་ཀ་ཡིན་པས་དེ་མཚོན་པར་བྱེད་པ་རཀྟ་ཡིན་ཞིང་།
རཀྟ་ཞེས་པ་རྒྱ་གར་གྱི་གནའ་བོའི་སྐད་སཾ་སྐྲ་ཏའི་སྐད་ཡིན་ལ། བོད་སྐད་ཀྱི་ཐོག་
ནས་ངོ་བོའི་སྐབས་སུ་འདོད་ཆགས། དངོས་པོའི་སྐབས་སུ་ཁྲག ཁ་དོག་གི་
སྐབས་སུ་དམར་བོ་ལ་འཇུག་པ་ལ་སོགས་པ་ཁ་རྩང་གོང་ཞིག་ནས་བཤད་པ་ལྟར་
ཡིན་ནོ། །རྫས་འདི་ཚོ་མན་ངག་གི་ངེས་པས་རྫས་སོ་ལྔ་ལ་སོགས་པ་བསྡུས་ནས་
ཕྱི་ནང་གསང་བའི་རཀྟ་ཐམས་ཅད་ཚང་བར་བྱ་བ་ཡིན་ལ། སྨན་རཀ་གཉིས་ཀ་ལ་
རྫས་ངོ་མ་ཚོགས་རྒྱུ་གལ་ཆེན་ཡིན་ཞིང༌། གལ་ཏེ་མ་འབྱོར་ནས་ཐབས་མེད་དུ་
གྱུར་ན་སྨན་སྣོད་དུ་བདུད་རྩིའི་རིགས་དང་སྨན་སིནྡྷ་ར་ལ་སོགས་པ་དྲི་རོ་བཅུད་ལྡན་
གྱི་རྫས་དེ་སྨན་སྣོད་ལ་བཏབ་ནས་སྨན་གྱི་ཚབ་བྱེད་པ་དང་། རཀྟའི་ཚབ་ཏུ་ཁྲག་
21



དེ་དག་མཆོད་པ་འབུལ་བ། མ་
གཙང་དང་ཇ་ཁུ་ལ་སིནྡྷ་ར་འདེབས་པ་དག་ཀྱང་མི་རུང་བ་མ་ཡིན་ནོ། །དེའི་རྒྱུ་
མཚན་ནི་སྤྱིར་རཀྟ་དེ་ལ་ཀུན་རྫོབ་རྫས་ཀྱི་རཀྟ། གུ་རྒྱ་མུ་ལ་རཀྟ། ཡན་ལག་
བརྟན་པའི་རཀྟ། མཁའ་དབྱིངས་པདྨ་རཀྟ། ཉོན་མོངས་འཁོར་བའི་རཀྟ་དང་
ལྔ་ཡོད་པའི་དང་པོ་ཀུན་རྫོབ་རྫས་ཀྱི་རཀྟ་ནི། སྲོག་མ་བཅད་པའི་རཀྟ་ཉེར་ལྔ་ཡིན་
ཏེ། རྡོའི་རཀྟ་ལྔ། ཤིང་གི་རཀྟ་ལྔ། རྩིའི་རཀྟ་ལྔ། འབྲུའི་རཀྟ་ལྔ།
མེ་ཏོག་གི་རཀྟ་ལྔའོ། །འོ་ན་རཀྟ་འདི་ཁྲག་རིགས་ཡིན་དགོས་པའི་ངེས་པ་མེད་
དམ་ཞེ་ན། མིན་ཏེ་རཀྟ་ཐམས་ཅད་མཐར་གཏུགས་ན་ཁྲག་ལ་ཐུག་ཡོད་པའི་ཕྱིར་།
དེ་ཡང་ཀུན་རྫོབ་རྫས་ཀྱི་རཀྟ་ཉི་ཤུ་བོ་ཡང་རཀྟ་ཡིན་པའི་རྒྱུ་མཚན་ཞེ་སྡང་རྡོ་རྗེས་རུ་ཏྲ་
སྒྲོལ་བའི་གནས་སྐབས་ན་ཁྲག་ཐིག་ས་ལ་ལྷུང་བ་སྟེ། སྔར་བསྐལ་བ་དང་པོའི་
གནས་སྐབས་ན་ཞེ་སྡང་རྡོ་རྗེའི་ངོ་བོ་ཡིས་རུ་ཏྲ་བསྒྲལ་བའི་གནས་སྐབས་ན་ཁྲག་ཐིག་
གཅིག་ས་ལ་ལྷུང་ནས་དེ་ས་ལ་ལྷུང་བ་ལས་བྱུང་བའི་སྲོག་མ་བཅད་པའི་རཀྟ་ཉེར་ལྔ་
རྡོ་རིགས་ཤིང་རིགས་ལ་སོགས་པ་དེ་ལྟར་གྲུབ་པ་ཡིན་པ་དང༌། །གཞན་ཡང་
སྣང་བ་བརྡའི་རཀྟ་ཁ་དོག་དམར་པོར་གྱུར་ཚད་དང༌། །འཁོར་བ་རྒྱུའི་རཀྟ་ཁྲག་
གི་རིགས་མཐའ་དག སྲིད་པ་གཞིའི་རཀྟ་ནི་ལྟེ་བའི་ཁྲག་ཅེས་རྒྱུད་དང་མན་ངག་
རྣམས་ལས་འབྱུང་བའི་ཕྱིར་རོ། །གཉིས་པ་གུ་རྒྱ་མུ་ལ་རཀྟ་དེ་རྟེན་འབྲེལ་བཅུ་
གཉིས་ལུགས་འབྱུང་དུ་ཚང་བའི་མིའི་སྙིང་ཁྲག་ལ་ངོས་བཟུང་བས་མ་རིག་པ་ནས་རྒ་
ཤིའི་བར་དུ་ཚང་བ་དེ་མི་རྒན་པོ་ཞིག་གི་སྲོག་པ་རྩ་ལ་གོས་པའི་ཁྲག་ཡིན་པ་དང་།
གསུམ་པ་ཡན་ལག་བརྟན་པའི་རཀྟ་ནི། ལོང་རྩའི་ཁྲག་ལ་ངོས་འཛིན་བྱེད་པ་ཡིན་
པ་དང་། བཞི་པ་མཁའ་དབྱིངས་པདྨ་རཀྟ་ནི། མཚན་ཉིད་ཚང་བའི་མུ་ཏྲ་སྐྱེས་
པས་མ་བརྩེགས་པའི་གསང་བའི་རཀྟ་དང་། །ལྔ་པ་ཉོན་མོངས་འཁོར་བའི་རཀྟ་
219



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ནི། ཞིང་བཅུ་ཚང་བའི་དགྲ་བོ་བསྒྲལ་བའི་རཀྟའོ། །འདི་ནས་རཀྟ་འབུལ་བའི་
གནས་སྐབས་ན་ཧཱུྃ་ཞེས་བདག་མེད་རྟོགས་པའི་ཐུགས་སྲོག་རྡོ་རྗེའི་ངོ་བོ་ཧཱུྃ་གིས་
མཚོན་པས་ཚིག་སྣ་དྲངས་ནས། ཉོན་མོངས་དུག་ལྔ་ཡེ་ཤེས་ལྔ་རུ་བསྒྲལ་བའི་
ཁྲག་འདོད་ཆགས་སོར་རྟོག་ཡེ་ཤེས། ཞེ་སྡང་མེ་ལོང་ཡེ་ཤེས། གཏི་མུག་
ཆོས་དབྱིངས་ཡེ་ཤེས་ལ་སོགས་པ་མ་ཆགས་ཆགས་བྲལ་ཆགས་པ་ཆེན་པོའི་ཁྲག་
ཅེས་གསུངས་ཏེ་མ་ཆགས་ཞེས་པ་སྲིད་ལ་མ་ཆགས། ཆགས་བྲལ་ཞེས་པ་ཞི་ལ་
མི་གནས། ཆགས་པ་ཆེན་པོ་ཞེས་པ་གཉིས་ཀའི་མཐའ་ལས་འདས་པའི་བདེ་ཆེན་
ཡེ་ཤེས་ཀྱི་ཁྲག་འཁོར་འདས་གཟུང་འཛིན་གཙང་སྨེ་ལ་སོགས་པའི་གཉིས་འཛིན་གྱི་
མཐའ་ཐམས་ཅད་ལས་འདས་པའི་གཉིས་མེད། གཉིས་མེད་ཙམ་དུའང་འཛིན་པ་
དང་བྲལ་བའི་གསང་བའི་ཁྲག་ཆེན་འདི་བླ་མ་ཀུན་བཟང་ཞི་ཁྲོའི་ལྷ་ཚོགས་ལ་འབུལ་
བ་ཡིན་པས་བཞེས་སུ་གསོལ་ཞེས་པ་སྔགས་ཀྱིས་བསྟན་པ་ཡིན་ནོ། །མ་ཧཱ་རཀྟ་
ལ་ཁ་རཾ་ཁཱ་ཧི༔ཞེས་པའི་སྔགས་དོན་ནི་མ་ཧཱ་ཆེན་པོ་རཀྟ་ཁྲག་སྟེ་ཁྲག་ཆེན། ཁ་རཾ་
བསྟབ་པ། ཁཱ་ཧི་བཞེས་ཤིག་གི་དོན་ཡིན་ནོ།།
ག༽ གསུམ་པ་གཏོར་མ་འབུལ་བ།
གསུམ་པ་གཏོར་མ་འབུལ་བ་ནི༔
ཧཱུྃ་ཕྱི་སྣོད་འཇིག་རྟེན་གཏོར་གཞོང་དུ༔
ནང་བཅུད་སེམས་ཅན་གཏོར་མར་བཤམས༔
རྩི་བཅུད་འབྲས་བུ་སྨན་གྱིས་བརྒྱན༔
ཞི་ཁྲོའི་ལྷ་ཚོགས་རྣམས་ལ་འབུལ༔
220



མཆོད་པ་འབུལ་བ།
ཞེས་གསུངས་ཏེ། གཏོར་མའི་རྒྱུ་དང་གཏོར་མའི་དབྱེ་བ་སོགས་ཀྱི་ཐོག་ནས་གོང་
ནས་ཁ་རྩང་སྔོན་མར་བཤད་པ་ལྟར་དུ་ཡིན་ཞིང་། འདིར་སྒྲུབ་གཏོར་ལ་དམིགས་
ཀྱིས་བཀར་ནས་བསམ་བློ་བཏང་ན་བྱིན་རླབས་བླ་མའི་གཏོར་མ། དངོས་གྲུབ་ཡི་
དམ་གྱི་གཏོར་མ། ཕྲིན་ལས་མཁའ་འགྲོའི་གཏོར་མ། དྲེགས་པ་སྡེ་བརྒྱད་ཀྱི་
གཏོར་མ། ཐམས་ཅད་འདུས་པའི་གཏོར་མ་ལ་སོགས་པ་ཡིན་ན་འདིའི་བཟོ་
དབྱིབས་དང་བཤམས་བཀོད་ལ་སོགས་པ་མཐོང་བ་བརྒྱུད་པའི་ཕྱག་ལེན་ལ་དར་རྒྱུ་
འདི་ཚོ་བརྒྱུད་པའི་སྲོལ་མ་ཉམས་པར་བྱེད་པ་ནི་གལ་ཆེའོ། །དེ་ལ་བློ་བཟོ་དང་སླ་
བཅོས་བྱེད་མི་ཉན་ལ། ཁ་རྩང་ཡང་ཞུས་པ་ལྟར་དུ་ཡིན་ཞིང་། སྐབས་འདི་
དང་འབྲེལ་ན་སྲིད་པ་རང་གྲོལ་འདོད་ཡོན་རྒྱན་ཤར་གྱི་གཏོར་མ་མཆོད་རྫས་སུ་
དམིགས་ནས་འབུལ་བའི་སྐབས་ཡིན་ནོ། །ཧཱུྃ་ཞེས་དཔལ་གྱི་རྔམ་པའི་བཞད་
སྒྲས་བསྐུལ་ནས། ཕྱི་སྣོད་ཀྱི་འཇིག་རྟེན་གཏོར་གཞུང་གི་ནང་ན་ནང་བཅུད་ཀྱི་
སེམས་ཅན་གཏོར་མའི་ཚུལ་དུ་རྩི་བཅུད་འབྲས་བུ་སྨན་སྣ་དང་འདོད་ཡོན་བདོག་པ་རྒྱུ་
ཡི་འབྱོར་བ་དངོས་རྫས་དེ་ཉིད་གཏོར་རྫས་སུ་བཤམས་ཏེ་ལུས་སྣང་བའི་གྲོང་ཁྱེར་
འདོད་པའི་ཁམས། ངག་བཤད་སྣང་གི་གྲོང་ཁྱེར་གཟུགས་ཀྱི་ཁམས། ཡིད་
མི་སྣང་བའི་གྲོང་ཁྱེར་གཟུགས་མེད་ཀྱི་ཁམས་ཏེ་སྲིད་གསུམ་ཀ་དག་གི་གཏོར་ཆེན་
བཤམས་ནས་ཡང་ཞི་ཁྲོའི་ལྷ་ཚོགས་རྣམས་ལ་འབུལ་བ་ཡིན་ཞེས་པའོ། །མ་ཧཱ་
བ་ལིང་ཏ་ལ་ཁ་རི་ཁཱ་ཧི༔ཞེས་གསུངས་ཏེ། སྔགས་དོན་ནི་མ་ཧཱ་བ་ལིང་ཏ་གཏོར་
ཆེན། ཁ་རི་བསྟབ་པ། ཁཱ་ཧི་བཞེས་ཞེས་པའི་དོན་ནོ། དེ་ཡན་ཆད་ཕྱི་ནང་
གསང་བ་སྨན་གཏོར་རཀྟའི་མཆོད་པ་དང་བཅས་པ་སོང་ནས་ས་མ་ཡ༔ རྒྱ་རྒྱ་
རྒྱཡིས་འདའ་དཀའ་དམ་ཚིག་གི་རྒྱ་གསང་བ་རྡོ་རྗེ་གསུམ་གྱི་བཀའ་རྟགས་ཀྱི་རྒྱས་
221



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
མནན་པའོ། །
༼ཆ༽
དྲུག་པ་བསྟོད་པ་བྱ་བ།
དྲུག་པ་བསྟོད་པ་བྱ་བ་ནི༔
ཧཱུྃ༔ སྐུ་ནི་མི་འགྱུར་ཀ་དག་ཟང་ཐལ་
གསུང་ནི་མི་འགགས་རང་བྱུང་ཡེ་ཤེས་གསུང་༔
གས་ནི་མི་གཡོ་བསམ་བརྗོད་བྲལ་བའི་ཐུགས༔
ཀུན་བཟང་སྐྱེ་འགགས་མེད་ལ་ཕྱག་འཚལ་བསྟོད༔
ཅེས་གསུངས་ཏེ། འདི་ཀུན་ཏུ་བཟང་པོའི་དོན་བསྟོད་ཡིན་ཞིང༌། ཧཱུྃ་འགག་
མེད་ཆོས་ཉིད་རང་སྒྲས་བསྐུལ་ནས། ཆོས་སྐུ་ཀུན་ཏུ་བཟང་པོའི་སྐུ་གསུང་ཐུགས་
རྡོ་རྗེ་གསུམ་ངོ་བོ་རང་བཞིན་ཐུགས་རྗེ་གསུམ་དང་སྦྱར་ནས་འགྲེལ་ན་སྐུ་མི་འགྱུར་ཀ་
དག་ཟུང་ཐལ་ངོ་བོ་ལ་ཡོད་མེད་ཡིན་མིན་སོགས་སྤྲོས་མཚན་ཀུན་གྱི་མཐའ་དང་བྲལ་
བས་ཆོས་ཉིད་གང་དུ་ཡང་མ་ཕྱེས་པའི་ཀ་དག གསུང་མི་འགག་རང་བྱུང་གི་ཡེ་
ཤེས་རང་བཞིན་འགག་པ་མེད་པས་སྐུ་དང་ཡེ་ཤེས་འདུ་འབྲེལ་མེད་པའི་ལྷུན་གྲུབ།
ཐུགས་མི་གཡོ་བསམ་བརྗོད་དང་བྲལ་བ་སྨྲ་བསམ་བརྗོད་པ་ཀུན་ལས་འདས་ཤིང་
ཐུགས་རྗེ་ཕྱི་གསལ་གྱི་མཁྱེན་ཆའི་གོ་མ་འགགས་པ་ཤིན་ཏུ་ཕྲ་བའི་ཡེ་ཤེས་གཞོན་ནུ་
བུམ་པ་སྐུའི་བདག་ཉིད་སྣང་བ་གསུམ་དང་ཐབས་གཅིག་གི་རང་བཞིན་ལས་འདུ་
འབྲེལ་མེད་པའི་བདག་ཉིད་ཅན་དུ་བཞུགས་པ་ཀུན་བཟང་སྐྱེ་འགག་མེད་པ་མཐའ་
བྲལ་མཉམ་པའི་ཆོས་ཉིད་དེ་ལ་ཕྱག་འཚལ་བསྟོད་ཅེས་པའོ།།
222



བསྟོད་པ་བྱ་བ།
ཧཱུྃ༔ ཆོས་སྐུ་ནམ་མཁའ་ལྟ་བུར་ཁྱབ་པ་ལ༔
ལོངས་སྐུ་ཉི་འོད་ལྟ་བུར་སོ་སོར་འཕྲོ
སྤྲུལ་སྐུ་འཇའ་ཚོན་ལྟ་བུར་འགྲོ་དོན་མཛད༔
རྒྱལ་བ་ཞི་ཁྲོའི་ཚོགས་ལ་ཕྱག་འཚལ་བསྟོད༔
ཅེས་གསུངས་ཏེ། འདི་རྒྱལ་བ་ཞི་ཁྲོའི་ལྷ་ཚོགས་སྤྱིའི་བསྟོད་པ་ཡིན་ལ། ཆོས་
སྐུའི་ངོ་བོ་ནི་རང་བྱུང་གི་ཡེ་ཤེས་ནང་གསལ་སྤྲོས་པ་ཐམས་ཅད་དང་བྲལ་ན་ཡང་
ཐམས་ཅད་མཁྱེན་པའི་ཡེ་ཤེས་ཀྱི་འཆར་གཞི་མཁའ་ཁྱབ་མཁའ་དང་མཉམ་པ་ནམ་
མཁའ་ལྟ་བུ་ལས། གདངས་ཕྱི་གསལ་མཁྱེན་ཆ་འགག་པ་མེད་པ་ལོངས་སྤྱོད་
རྫོགས་སྐུ་ཕུན་སུམ་ཚོགས་པ་ལྔ་དང་ངེས་པ་ལྔ་ལྡན་སྐུ་དང་ཞིང་ཁམས་རྒྱ་མཚོའི་
བདག་ཉིད་ཅན་ཉི་མའི་འོད་ཟེར་ལྟར་སོ་སོར་འཕྲོས་པས་ན། སྤྲུལ་སྐུ་ཆུ་སྣོད་ཟླ་
གཟུགས་ཀྱི་དཔེ་བཞིན་དུ་གདུལ་བྱ་སོ་སོའི་ངོ་ལ་ཞི་བ་དང་ཁྲོ་བོ་ཞི་མ་ཁྲོ་ལ་སོགས་པ་
གདུལ་བྱ་དང་འདུལ་བྱེད་རྒྱུ་རྐྱེན་རྟེན་འབྲེལ་ཚོགས་པའི་སྐབས་སུ་ཤར་བ་དེ་ནམ་
མཁའི་འཇའ་ཚོན་ལྟར་སོ་སོར་གསལ་བའི་སྒོ་ནས་འགྲོ་དོན་མཛད་པ་རྒྱལ་བ་ཞི་ཁྲོའི་
ལྷ་ཚོགས་ལ་ཕྱག་འཚལ་བསྟོད་ཅེས་པའོ།།
དམིགས་བསལ་ཞི་བའི་ལྷ་ཚོགས་ལ་བསྟོད་པ་ནི།
ཧཱུྃ གསལ་འཚེར་ལྷུན་སྡུག་གཟི་བརྗིད་འོད་ཟེར་འཕྲོ༔
མཉེན་ལྕུག་འཁྲིལ་ལྡེམ་གཞོན་ཚུལ་ཞི་བའི་ཚོགས༔
མཚན་དང་དཔེ་བྱད་རྒྱན་རྣམས་མཛེས་ཚུལ་ལྡན༔
ཞི་བ་བཞི་བཅུ་གཉིས་ལ་ཕྱག་འཚལ་བསྟོད༔
223



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
ཅེས་གསུངས་ཏེ། མ་རིག་པ་སྤངས་པས་སྐུ་ཤེལ་ལྟར་གཙང་ཞིང་གསལ་བ།
ཡེ་ཤེས་རྒྱས་པས་ན་ཉི་ཟླ་བཞིན་དུ་བཀྲག་མདངས་འཚེར་བ། སྐུ་བརྗིད་ཅིང་ཡིད་
དུ་འོང་བ་རི་རབ་ལྟ་བུ་ལྷུན་སྟག་པའམ་དཔང་མཐོ་བ། ཆེ་བའི་ཡོན་ཏན་གྱིས་
ཐམས་ཅད་ཟིལ་གྱིས་གནོན་པས་གཟི་བརྗིད་དང་ལྡན་པ། སྐུའི་གནས་དྲུག་དང་བ་
སྤུ་བུ་ག་ཐམས་ཅད་ནས་འོད་ཟེར་གྲངས་མེད་དུ་འཕྲོ་བ་སྟེ། སྐུའི་གནས་དྲུག་ནི་
གཙུག་གཏོར། སྨིན་མཚམས། མགུལ། ཐུགས་ཀ་ལྟེ་བ།
ཞབས་མཐིལ་ཏེ་དེ་རྣམས་ཡིན་ཞིང་། འོད་ཟེར་གྱི་ཁ་དོག་སྔོ་སེར་དཀར་དམར་
བཞི། བཙོད་དང་ལེ་རྒན་གྱི་ཁ་དོག་རྣམས་འཕྲོ་བའོ། །སྐྱེ་བ་གནས་སུ་དག་
པས་སྐུ་ཤ་གཤོང་གཤོང་མ་ཡིན་པར་མཉེན་ཤ་ཆགས་པ། ན་བ་གནས་སུ་དག་
པས་དཀུ་སྐབས་ཕྱེད་པ་སྟེ་ཕྲ་བས་རྩི་ཐུར་འདྲ་བ་དང་། སྦོམ་པས་ཟོམ་ཁྲིག་འདྲ་
བ་དེ་ལྟ་བུ་མ་ཡིན་པར་ཕྲ་ས་ནས་ཕྲ་བ་དཀུ་སྐེད་རྡོ་རྗེའི་སྐེད་པ་འདྲ་བ་དང་། ཞིང་
ཆེ་ས་ནས་ཆེ་བ་སྐུ་སྟོད་སེང་ཆེན་འགྱིང་བ་ལྟ་བུ་སྟེ་ཕ་དམ་པའི་བསྟོད་པ་རྣམས་ཀྱི་
ནང་ན་དེ་ལྟར་གསུངས་ཡོད་ལ། དེ་ལ་ལྕག་པ་ཟེར་རོ། །འཁྲིལ་ཞེས་པ་ནི་
འཁྲིལ་བག་ཆགས་པ་ཤ་ལྷོད་པོ་ལུག་ལུག་མ་ཡིན་པར་འཆི་བ་གནས་སུ་དག་པས་
འཁྲིལ་བག་ཆགས་པ། ལྡེམ་པ་ནི་དགྱེ་དགུ་གཉིས་ཀ་བྱེད་རྒྱུ་མེད་པའི་དབྱུག་པ་
ལྟ་བུ་མ་ཡིན་པ་ལྡེམ་པ། གཞོན་ཚུལ་ཞེས་པ་རྒ་བ་གནས་སུ་དག་པས་ན་ཤ་རྩུབ་
པོ་དང་སྨེ་ཤ་དང་མཛེར་ནག་དང་འབུར་ཐོ་ཡིས་གང་བ་དེ་ལྟར་མ་ཡིན་པར་སྐུ་འཇམ་
ཞིང་གཞོན་ཤ་ཆགས་པའི་ངང་ཚུལ་ཅན་ཏེ། དེ་རྣམས་ངོ་བོའི་ཡོན་ཏན་ཡིན་
ནོ། །རྣམ་པའི་ཡོན་ཏན་མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་བཟང་པོ་
བརྒྱད་ཅུ་དང་ལྡན་པ། མཚན་དང་དཔེ་བྱད་འུ་ཚོས་དུས་རྒྱུན་བཤད་ཅིན་ཡོད་པ་
224



བསྟོད་པ་བྱ་བ། །
བཞིན་མཚན་དང་དཔེ་བྱད་ཀྱི་སྒྲ་དོན་གྱི་ཐད་ནས་བཤད་ན་སྐྱེས་བུ་ཆེན་པོར་མཚོན་
པར་བྱེད་པས་ན་མཚན་གསུངས་ཤིང་། ནང་གི་ཡོན་ཏན་གྱི་དཔེ་ལྟ་བུ་ཕྱི་རོལ་ལ་
སྣང་བས་ན་དཔེ་བྱད་གསུངས་སོ། །དེ་ལྟ་བུའི་མཚན་དཔེ་ལྡན་ཞིང་ལོངས་སྐུའི་
རྒྱན་ཆས་བཅུ་གསུམ་ལ་སོགས་པའི་རྒྱན་གྱིས་བརྒྱན་པས་མཛེས་ཚུལ་དང་ལྡན་པའི་
ཞི་བ་བཞི་བཅུ་རྩ་གཉིས་ཀྱི་ལྷ་ཚོགས་ལ་ཕྱག་འཚལ་བསྟོད་ཅེས་པའོ།།
ཁྲོ་བོའི་ལྷ་ཚོགས་ལ་བསྟོད་པ་ནི། །
ཧཾ༔ སྒེག་པ་དཔའ་བ་འཇིགས་སུ་རུང་བ་དང་༔
རྒོད་དང་གཤེ་དང་རྔམ་པར་སྟོན་པ་དང་༔
སྙིང་རྗེ་ངོ་མཚར་ཆེ་ཚུལ་གར་དགུར་ལྡན༔
ཁྲག་འཐུང་ཁྲོ་བོའི་ཚོགས་ལ་ཕྱག་འཚལ་བསྟོད༔
ཅེས་གསུངས་ཏེ། གར་གྱི་ཉམས་དགུ་དང་ལྡན་པའི་ཚུལ་གྱིས་བསྟོད་པ་ཡིན་
ཞིང་། གར་གྱི་ཉམས་དགུ་གོང་ནས་ཀྱང་བཤད་མྱོང་བ་བཞིན་སྒེག་པ་དཔའ་བ་
འཇིགས་རུང་གསུམ་དེ་སྐུའི་གར། རྒོད་དང་གཤེ་དང་རྔམ་པར་སྟོན་པ་གསུམ་དེ་
གསུང་གི་གར། སྙིང་རྗེ་ཞེ་སྡང་གཏུམ་པ་གསུམ་དེ་ཐུགས་ཀྱི་གར་ཏེ་གར་དགུ་
ཡིན་ནོ། །འོ་ན་སྙིང་རྗེ་ཞེ་སྡང་གཉིས་ཀ་མཉམ་དུ་ཇི་ལྟར་གནས་ཏེ་ལྷན་ཅིག་མི་
གནས་འགལ་མ་ཡིན་ནམ་ཞེ་ན། ལས་ངན་གྱི་གདུལ་བྱ་ལ་ལྷག་པར་སྙིང་རྗེ་བའི་
སྙིང་རྗེ་ཕུལ་དུ་བྱུང་བས་ཐུགས་ཞི་བ་ཆོས་ཉིད་ལས་མ་གཡོས་བཞིན་དུ་ཐབས་ལ་
མཁས་པའི་དབང་གིས་དཔལ་ཧེ་རུ་ཀ་ཡེ་ཤེས་ཀྱི་སྐུ་མཆོག་འབར་བའི་ཚུལ་དུ་སྣང་
བ་ལ་ཞེ་སྡང་གི་སྒྲས་བསྙད་པ་ཡིན་ནོ། །དེའི་ཕྱིར་ན་ངོ་མཚར་ཆེ་བའི་ཚུལ་
225



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
གསུངས་པ་ཡིན་མ་གཏོགས་ཞེ་སྡང་རང་ག་མ་ལ་ངོ་མཚར་ཅི་ཞིག་ཆེ། དེ་ལྟ་བུའི་
ཁྲག་འཐུང་ཁྲོ་བོའི་ཚོགས་ལ་བསྟོད་གསུངས་ནས་གར་དགུའི་ཉམས་ལྡན་གྱི་ཁྲོ་བོའི་
དོན་བསྟོད་མཛད་པ་ཡིན་ནོ།།
སཾ ཐལ་ཆེན་རཀྟ་ཞག་གི་ཟོ་རིས་དང་༔
ཀོ་རློན་གཡང་གཞི་སྟག་གི་ཤམ་ཐབས་དང་༔
ད་ཕྲེང་སྦྲུལ་ཆུན་མེ་དཔུང་ཆས་དགུས་བརྒྱན༔
དུར་ཁྲོད་ཆས་རྣམས་རྫོགས་ལ་ཕྱག་འཚལ་བསྟོད༔
ཅེས་གསུངས་ཏེ། དཔལ་གྱི་ཆས་དགུའི་རྒྱན་རྫོགས་པའི་ཆ་ནས་རྟགས་བསྟོད་
ཡིན་ལ། འདུལ་བྱེད་ཕྲིན་ལས་ཀྱི་རྒྱན་དཔྲལ་བ་ན་ཐལ་ཆེན་གྱི་ཚོམ་བུ།
ཐུགས་རྗེ་ཆགས་པའི་རྒྱན་སྨིན་མཚམས་ན་རཀྟའི་ཐིག་ལེ། དོན་དམ་བཅུད་ཀྱི་
རྒྱན་ཨོག་མ་ན་གཟི་ཆེན་ཞག་གི་ཟོ་རིས་ཏེ་ཞུགས་པའི་རྩི་གསུམ་མོ། །ཐེག་པ་
མཆོག་གི་རྒྱན་སྟོབས་བཅུ་རྫོགས་པ་གླང་ཆེན་གྱི་ཀོ་རློན་དང་། ཚུལ་ཁྲིམས་གོས་
ཀྱི་རྒྱན་མི་ལྤགས་ཀྱི་གཡང་གཞིའི་སྟོད་གཡོག དཔའ་རྟུལ་ཟ་བྱེད་ཀྱི་རྒྱན་སྟག་
གི་ཤམ་ཐབས་སོ། །ཁྲོ་མོའི་གཟིག་ཤམ་ཡང་དེ་དང་གཅིག་པ་ཡིན་ཞིང་། དེ་
ཡིས་བགོ་བའི་གོས་གསུམ་མོ། །དུག་གསུམ་དབང་དུ་བྱེད་པའི་མི་མགོ་སྐམ་
པོའི་དབུ་རྒྱན། རློན་པ་དང་རྙིང་པའི་དོ་ཤལ། གོང་ཞིག་ནས་བཤད་པ་བཞིན་
དུ་སྦལ་རྒྱ་རིགས་དཀར་ཕྲས་དབུ་སྐྲ་བཅིངས། རྗེ་རིགས་སེར་བོས་སྙན་ཆ་དང་
དཔུང་རྒྱན་བྱས། བྲམ་ཟེའི་རིགས་དམར་བོས་སེ་མོ་དོ་དང་མགུལ་ཆིངས།
དམངས་རིགས་ལྗང་གུས་དོ་ཤལ་བྱས་པ་དེ་སྦྲུལ་ཆུན་ཡིན་ལ། ཡེ་ཤེས་ཀྱི་མེ་རི་
མེ་དཔུང་འབར་བའི་ཟེར་ཕྱོགས་བཅུར་འཕྲོ་བ་སྟེ་དཔའ་བའི་རྒྱན་གསུམ་གྱིས་
226



བསྟོད་པ་བྱ་བ།
དགུའོ། །འདི་ནས་གཞུང་གིས་ལྷག་ཏུ་གསལ་ཁ་མ་མཛད་ཀྱང་སྒྱུ་འཕྲུལ་བླ་མའི་
ནང་དུ། ་ཐབས་དང་ཤེས་རབ་ལྡན་པ་ཡི། །རྡོ་རྗེ་མཐིང་གི་གཤོག་པ་
བརྐྱངས། །ཞེས་གསུངས་པ་ལྟར་དུ་ཐབས་དང་ཤེས་རབ་ཟུང་འབྲེལ་དང་སྲིད་ཞི་
གཉིས་ཀའི་མཐའ་ལ་མི་གནས་པའི་རྟགས་སུ་རྡོ་རྗེའི་གཤོག་པ་ཡང་རང་ཅག་གི་བྲིས་
ཆ་རྣམས་ཀྱི་ནང་ན་ཡོད་པ་ལྟར་དུ་ཡིན་ལ། སྒྱུ་འཕྲུལ་གྱི་འགྲེལ་བར། ཐབས་
དང་ཤེས་རབ་ཟུང་འབྲེལ་ཉི་ཟླའི་ཆས། །གདུག་པ་ཅན་སྲེག་ཡེ་ཤེས་མེ་ཡི་
ཆས། །སྐྱེ་ཤི་རྩད་གཅོད་མཆེ་བ་ཟླ་ཚེས་ཆས། །ཁྱབ་མཛད་རེ་སྐོང་རྡོ་རྗེ་
གཤོག་པའི་ཆས། །ཞེས་ཀྱང་གསུངས་སོ། །དཔལ་དང་དུར་ཁྲོད་ཀྱི་ཆས་
གོས་འདི་ཚོ་དཔལ་ཆེན་པོས་རུ་ཏྲ་འདུལ་སྐབས་དཔའ་རྟགས་ཀྱི་ཚུལ་དུ་བཞེས་པ་
ཡིན་ཞིང༌། དེ་ལྟ་བུའི་དུར་ཁྲོད་ཆས་རྣམས་རྫོགས་ལ་ཕྱག་འཚལ་བསྟོད་ཅེས་
པའོ།།
རྒྱལ་བའི་བསྟན་པ་སྲུང་བའི་ལས་ལ་བརྩོན༔
རྣལ་འབྱོར་ཀུན་གྱི་དམ་ཚིག་རྗེས་གཅོད་ཅིང་༔
བཀའ་བཞིན་རྗེས་སུ་སྒྲུབ་པའི་གྲོགས་མཛད་པའི༔
དམ་ཅན་རྒྱ་མཚོའི་ཚོགས་ལ་ཕྱག་འཚལ་བསྟོད༔
ཅེས་གསུངས་ཏེ། འདི་བཀའ་སྡོད་དམ་ཅན་སྲུང་མའི་ཚོགས་ལ་བསྟོད་པ་ཡིན་
ཞིང་། ཟིལ་གནོན་འཇིགས་པར་བྱེད་པ་ཐུགས་ཀྱི་ཡི་གེ་ཧཱུྃ་ཡིག་གིས་སྣེ་དྲངས་
ནས། རྒྱལ་བ་ཤཱཀྱ་སེང་གེ་དེ་ཉིད་ཆོས་སྐུའི་དུས་ན་ཆོས་སྐུ་ཀུན་ཏུ་བཟང་པོ།
ལོངས་སྐུའི་དུས་ན་ལོངས་སྐུ་རྒྱལ་བ་རིགས་ལྔའི་སངས་རྒྱས། སྤྲུལ་སྐུའི་དུས་ན་
དེ་དང་དེར་འཚམས་པའི་སྤྲུལ་བ་དང་། ཁྱད་པར་སྐལ་བཟང་རྣམ་འདྲེན་བཞི་བའི་
227



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
ལུང་རྟོགས་མདོ་སྔགས་ཀྱི་བསྟན་པ་སྲུང་བའི་ལས་ལ་བརྩོན་ཞིང་དམ་ལྡན་བུ་བཞིན་
དུ་སྐྱོང༌། དམ་མེད་ཚར་གཅོད་པའི་རྣལ་འབྱོར་ཀུན་གྱི་དམ་ཚིག་གི་རྗེས་གཅོད་ལ་
དཀྱིལ་འཁོར་གཙོ་བོའི་བཀའ་བཞིན་རྗེས་སུ་སྒྲུབ་ཅིང་དམ་ལྡན་སྒྲུབ་པ་པོའི་གྲོགས་
མཛད་པའི་དམ་ཅན་རྒྱ་མཚོའི་ཚོགས་ལ་ཕྱག་འཚལ་བསྟོད་ཅེས་པའོ། །ས་མ་ཡ༔
རྒྱ་རྒྱ་རྒྱ༔ཞེས་པས་བསྟོད་པའི་ལེའུ་གཏེར་བྱང་ཆོས་ཚན་གྱི་ཚོམ་གཅིག་རྫོགས་
མཚམས་སུ་དམ་ཚིག་དང་རྡོ་རྗེའི་རྒྱས་མནན་པ་ཡིན་ནོ།།
༼རྗེ༽
བདུན་པ་བཤགས་པ་བྱ་བ།
༼ཀ དངོས་བཤད་པ།
བདུན་པ་བཤགས་པ་བྱ་བ་ནི༔
བླ་མ་ཀུན་བཟང་མཐའ་བྲལ་ཆོས་ཀྱི་ས
ཉག་གཅིག་ཟང་ཐལ་སྐྱེ་མེད་ལོངས་སྤྱོད་རྫོགས
ཤར་གྲོལ་འགག་མེད་སྣ་ཚོགས་སྤྲུལ་པའི་སྐུ
རྒྱལ་བ་ཞི་ཁྲོ་གྲལ་འཁོར་དགོངས་སུ་གསོལ༔
ཞེས་གསུངས་ཏེ། ཆོས་དབྱིངས་སྤྲོས་བྲལ་ཐིག་ལེ་ཉག་གཅིག་གི་ཀློང་ནས་རང་
ཤར་བའི་སྐུ་གསུམ་གང་འདུལ་གྱི་རོལ་བ་རྒྱལ་བ་ཞི་ཁྲོའི་ལྷ་ཚོགས་ཐམས་ཅད་
བཤགས་པར་བྱ་བའི་ཡུལ་དུ་རྟེན་གྱི་སྟོབས་སུ་དགོངས་གསོལ་ཞུས་ནས་སྙན་གསན་
དབབ་པ་ཡིན་ནོ།།
བདག་དང་འཁོར་བའི་སེམས་ཅན་ཐམས་ཅད་ཀྱིས༔
22g



བཤགས་པ་བྱ་བ། །
གཏི་མུག་འཁྲུལ་སེམས་དཔག་མེད་བླངས་པ་ནས༔
ད་ལྟ་ཚེ་འདིའི་ལུས་བླངས་ཡན་ཆད་དུ༔
རིག་དང་མ་རིག་འཁྲུལ་པའི་ལས་དབང་གིས༔
སྐུ་གསུང་ཐུགས་དང་རྩ་བ་ཡན་ལག་གི༔
དམ་ཚིག་ཆགས་ཉམས་ནོར་འཁྲུལ་གྱུར་པ་ཀུན༔
མི་གསང་མི་སྦེད་གནོང་འགྱོད་མཐོལ་ལོ་བཤགས༔
ཀློང་ཡངས་ཆེན་པོའི་དང་དུ་བཟོད་པར་གསོལ༔
ཞེས་གསུངས་ཏེ། བཤགས་པ་བྱེད་མཁན་བདག་རང་ཉིད་གཅིག་པུ་ཙམ་མ་ཡིན་
པར་བདག་དང་བཅས་པའི་ཁམས་གསུམ་འཁོར་བ་ན་གནས་ཤིང་སྡུག་བསྔལ་ཏེ་
འཁྲུལ་བར་འཕྱན་པའི་སེམས་ཅན་ཐམས་ཅད་ཀྱིས། གཏི་མུག་མ་རིག་པས་སྲིད་
པའི་རྩ་བར་བྱས་ཏེ་འཁྲུལ་ནས་སྐྱེ་བ་མང་པོར་སེམས་ཀྱི་རྒྱུད་འབྲེལ་བའི་ལུས་རྟེན་
དཔག་མེད་བླངས་ནས་སྐྱེ་ཤིའི་ཁ་བརྒྱུད་པ་ནས་ད་ལྟའི་ཚེ་འདིའི་ལུས་བླངས་པ་དེ་
ཉིད་ཀྱི་ལུས་ཐོག་ཡན་ཆད་དུ་རིག་དང་མ་རིག་གིས་ཤེས་བཞིན་དུ་ཅི་མི་སྙམ་པའི་སྒོ་
ནས་སྡིག་ལས་བྱས་པ་དང་། མི་ཤེས་པའི་རྒྱུ་བཞིའི་དབང་དུ་སོང་ནས་འཁྲུལ་
བའི་ལས་དབང་གིས་དམ་ཚིག་གི་རྣམ་བཞག་མང་ན་ཡང་སྐུ་གསུང་ཐུགས་ཀྱི་དམ་
ཚིག་གི་ནང་ན་འདུས་ཤིང་དེ་ལྟར་ནོངས་པར་གྱུར་བའི་རྩ་བ་དང་ཡན་ལག་གི་དམ་
ཚིག་ནོར་འཁྲུལ་དུ་གྱུར་བ་ཐམས་ཅད་མི་གསང་མི་སྦེད་གནོང་འགྱོད་དྲག་པོ་དང་
བཅས་ཏེ་བཤགས་པ་ཡིན་པས་བཤགས་བྱ་བཤགས་བྱེད་གཉིས་མེད་ཀྱི་དགོངས་པ་
ཆོས་ཉིད་ཀློང་ཡངས་ཆེན་པོའི་ངང་དུ་བཟོད་པར་གསོལ་ཞེས་བཤགས་པ་ཡིན་ལ།
འདིའི་ནང་ན་ཉེས་བྱས་སུན་འབྱིན་གྱི་སྟོབས་དངོས་བསྟན་དང་། སྡོམ་པའི་རྟེན་
229



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཤུགས་ལ་བསྟན་ནས་གཉེན་པོ་ཀུན་ཏུ་སྤྱོད་པའི་སྟོབས་ཡི་གེ་བརྒྱ་བས་བསྟན་
ཏོ། །འདི་དག་གི་སྐབས་སུ་བསྐྱེད་རིམ་གསལ་འདེབས་དགོས་རྒྱུ་ནི་ཆོ་གའི་སྲོག་
ཡིན་ལ། བསྐྱེད་རིམ་སྒོམ་པའི་སྐབས་སུ་ཡང་ཐ་མལ་སྣང་ཞེན་ལྡོག་པའི་ཆེད་དུ་
རྟེན་དང་བརྟེན་པ་ཐམས་ཅད་རིག་རྩལ་འགག་མེད་དུ་ཤར་བའི་ལྷའི་ང་རྒྱལ་ལ་
སེམས་བཟུང་ན་རྣམ་པ་གསལ་བ། རྣམ་དག་དྲན་པ་གཉིས་ཀ་ཟུང་དུ་འབྲེལ་
དགོས་ཤིང་། སྦྱང་བྱ་མ་དག་པའི་སྣང་བ་རྣམ་པར་གསལ་བས་སྦྱངས་ནས་ཞེན་
འཛིན་ལྷར་ཞེན་དུ་རྟོག་པ་དེ་རྣམ་དག་དྲན་པས་སྦྱང་བར་བྱའོ། །ཨོཾ་བཛྲ་ས་ཏཱ་
སོགས།ཞེས་གསུངས་ཏེ། འདི་ནས་ཡི་གེ་བརྒྱ་བའི་སྔགས་དོན་ཧ་ལམ་ཞིག་
བཀྲལ་ན་ཨོཾ་ཞེས་སྐུ་ལྔ་མཚོན་པའི་ཡི་གེས་མགོ་བླངས་ནས། བཛྲ་ས་ཏཱ་རྡོ་རྗེ་
སེམས་དཔའ། ས་མ་ཡ་དམ་ཚིག མ་ནུ་པཱ་ལ་ཡ་རྗེས་སུ་སྐྱོང་ཞེས་པའི་དོན་
ཡིན་ལ། བཛྲ་ས་ཏྭ་ཏྭེ་ནོ་པ་ཏིཥྛ་རྡོ་རྗེ་སེམས་དཔའ་ཉིད་ཉེ་བར་གནས་པར་མཛོད།
ཊི་བྷོ་མེ་བྷ་ཝ་བདག་ལ་བརྟན་པར་མཛད་དུ་གསོལ། སུ་ཏོའོ་མེ་གྷ་ཝ་བདག་ལ་
ཤིན་ཏུ་དགོངས་པར་མཛོད། སུ་པོོ་མེ་བྷ་ཝ་བདག་ལ་ཤིན་ཏུ་དགྱེས་པར་
མཛོད། ས་ཆ་འདིའི་རྫོགས་ཆེན་གྱི་སྐད་ལ་སུ་ཏོས་ཡོ་དང་པོས་ཡོ་ཟེར་ལ།
གཞན་དག་གིས་སུ་ཏོ་ཁ་ཡོ་ལ་སོགས་པ་ཟེར་ཡང་དོན་གྱིས་འགལ་བ་ཡོད་པ་མ་
ཡིན་ནོ། །ཨ་ནུ་རཀོ་མེ་བྷ་ཝ་བདག་ལ་རྗེས་སུ་ཆགས་པར་མཛོད། སརྦ་
སིདྡྷི་མྨེ་པྲ་ཡཙུ་བདག་ལ་དངོས་གྲུབ་ཐམས་ཅད་སྩོལ་ཅིག སརྦ་ཀརྨ་སུ་ཙ་མེ་
བདག་ལ་ལས་ཐམས་ཅད་སྩོལ། ཙིཏྟཾ་ཤྲཱི་ཡ་ཀུ་རུ་སེམས་ལ་དགེ་ལེགས་སུ་ཞི་
བར་མཛོད། ཧུ་ཐུགས་ཀྱི་ས་བོན། ཧ་ཧ་ཧ་ཧ་ཧོ་ནི་ཡེ་ཤེས་ལྔ་མཚོན་བྱེད།
བྷ་ག་ཝཱན་སརྦ་ཏ་ཐཱ་ག་ཏ་བཅོམ་ལྡན་འདས་དེ་བཞིན་གཤེགས་པ་ཀུན་གྱིས།
230



བཤགས་པ་བྱ་བ།
བཛྲ་མ་མེ་མུཉྩ་བདག་རྡོ་རྗེ་སེམས་དཔའ་ཉིད་དུ་གྲོལ་བར་མཛོད། བཛྫི་བྷ་ཝ་མ་ཧཱ་
ས་མ་ཡ་སཏཱ་དམ་ཚིག་སེམས་དཔའ་ཆེན་པོར་མཛོད། མཇུག་གི་ཨཱ་དེ་ཐམས་
ཅད་སྐྱེ་བ་མེད་པའི་ཀློང་དུ་གཅིག་ཅེས་པའི་དོན་ཡིན་ནོ། །ཧ་ལམ་དེ་ལྟར་དུ་བསྒྱུར་
ནས་གསུངས་ཡོད། ཕྲིན་ལས་དངོས་གཞིའི་ལེའུ་གཉིས་པའོ༔ ས་མ་ཡ༔
རྒྱ་རྒྱ་རྒྱ༔ཞེས་གསུངས་ཏེ། ཆོ་གའི་གཏེར་གཞུང་ངོ་མའི་དངོས་གཞིའི་ལེའུ་
བདུན་པོ་བསྟན་གྲུབ་པ་ཡིན་ལ། ལས་བྱང་གི་གཏེར་གཞུང་ངོ་མའི་ཐོག་ནས་རྗེས་
ཆོག་ལ་ཐུག་ཡོད་ཀྱང་འདིའི་བར་གྱི་འཛབ་དགོངས་དེ་བསྙེན་སྒྲུབ་ཡན་ལག་བཞིའི་
སྙིང་པོ་ལྟ་བུ་ཡིན་པས་དེའི་སྐོར་འཛབ་བཟླས་ཚངས་པའི་སྒྲ་དབྱངས་འཁོར་འདས་
རང་གྲོལ་གྱི་ཐོག་ནས་གོ་དོན་གྱི་མདོ་རྩ་མདོ་རྩ་འུ་ཚོས་སོང་ཉིན་ནས་བཤད་རྒྱུ་བྱེད་
དོ།། །།
231



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཉིན་བཞི་བའི་ཆོས་ཁྲིད། །
༡ སྔོན་དུ་འགྲོ་བའི་ཆོས་བཤད་པ།
ད་ཡང་རྣམ་པ་ཚང་མས་ཐུགས་དགོངས་པས་གསལ་འདེབས་བྱེད་རྒྱུ་ལ་ད་རེས་མི་
ལུས་ལན་གཅིག་ཐོབ་པ་འདི་ཡིད་བཞིན་གྱི་ནོར་བུ་རིན་པོ་ཆེ་བསམ་དགུ་ཐམས་ཅད་
འགྲུབ་པ་ཞིག་རྙེད་པ་བས་ལྷག་ཡིན་རྒྱུ་དང༌། དམ་པའི་ལྷ་ཆོས་དང་མཇལ་བ་
འདི་ཚེ་སྔོན་བསོད་ནམས་བསགས་པའི་འབྲས་བུ་ཡིན་རྒྱུ་དེ་གོ་ལོ་ཐོས་ལོ་དང་ཡིན་
དར་རྒྱུ་རེད་བསམ་པ་ཙམ་མ་ཡིན་པར་ཐུགས་གདིང་གི་ངེས་ཤེས་འབྲང་དགོས་ཤིང་།
དེ་ནི་ཐུན་མོང་གི་བློ་སྦྱོང་གི་སྐོར་གྱི་བཤད་དར་བའི་བཤད་སྒྲོས་ཙམ་ཞིག་རེད་
དགོངས་མི་ཉན་ལ། དལ་འབྱོར་རྙེད་པར་དཀའ་ལུགས་དང་ཆོས་དང་འཕྲད་པ་དེ་
སྐལ་བ་བཟང་ཚུལ་གདེང་གི་ངེས་ཤེས་ཤིག་མེད་ན་མིན་ཟེར་ཡང་རྟག་འཛིན་ཕྱི་ཚིས་
དང་འཇིག་རྟེན་ཚེ་འདིའི་གཡེང་བ་ཤུགས་ཆེར་མི་འགྲོ་ཐབས་མེད་དོ། །དམ་པའི་
སྐྱེས་བུ་མིའི་ཟོལ་དུ་ཕེབས་པ་རེ་རེ་གཉིས་རེ་ཡིས་ཐབས་མཁས་གང་འདུལ་གྱི་མཛད་
ཕྲིན་དམིགས་བསལ་བ་སྲིད་པ་ཙམ་ཟེར་མི་ཤེས་མ་གཏོགས་དེ་མིན་གྱི་ཕལ་བའི་
བསམ་སྤྱོད་ལས་མ་འདས་པའི་ལམ་པ་ཞིག་གིས་ནི་ཆོས་འཇིག་རྟེན་གཉིས་ཀ་འདྲེ་
ཐབས་མི་ཐོན་ལ། བུ་ལུགས་ལྷ་ལུགས་གཉིས་ཀ་ཡོད། ཆོས་འཇིག་རྟེན་
གཉིས་ཀའི་མཛད་པ་བཟང་ཟེར་ན་སྲང་མདའི་མཐོ་དམན་དང་འདྲ་བར་གཅིག་ཤོས་
མཐོ་ཚེ་གཅིག་ཤོས་དམའ་བཞིན་ཡོད་པའི་རྟགས་ཡིན་ནོ། །དེས་ན་ཚེ་འདིའི་བྱ་བ་
232



ཉིན་བཞི་བའི་སྔོན་དུ་འགྲོ་བའི་ཆོས། །
ཞིག་ལས་ཚེ་རབས་ཚེ་བརྒྱུད་མང་པོའི་འདིང་རྒྱག་གལ་ཆེ་ལ། རང་དོན་ཉི་ཚེ་བ་
ཞིག་ལས་རང་གཞན་གཉིས་དོན་མཉམ་དུ་སྒྲུབ་པ་རླབས་དང་ཕན་ཐོགས་
ཆེའོ། །ཟུར་དེ་ནས་ཉམས་ཆུང་མང་པོ་ཞིག་གིས་སྡུག་མྱོང་བཞིན་ཡོད་ས་ཞིག་
ནས་རང་གཅིག་པུ་བདེ་ཐབས་ཤིག་ཡོད་ཀྱང་སྐྱིད་ཅིག་མེད་ཅིང་། ཚང་མ་མཉམ་
སྡུག་བྱས་ན་དེ་ཐབས་ཤིག་མ་ཡིན་ལ། རང་གཞན་ཐམས་ཅད་བདེ་དགོས་པ་
དང་། དེའི་ནང་ནས་ཀྱང་དང་པོར་འདི་རྣམས་བདེ་ཐབས་བྱུང་ན་དེའི་འཕྲོས་ང་
གཅིག་པུ་བཟོད་བསམ་སྟེ་འདིང་རྒྱག་དེ་འདྲའི་ཐོག་ནས་རྙེད་དཀའི་མི་ལུས་འདིའི་
སྟེང་གི་ཐོབ་དཀའ་བའི་དམ་པའི་ལྷ་ཆོས་ངོ་མ་ཞིག་དང་འཕྲད་པ་འདི་སྐྱོན་དང་གེགས་
ཀྱི་དབང་དུ་ཤོར་བཅུག་མི་ཉན་ཞིང༌། དེ་མི་ཤོར་བའི་ཐབས་ནི་གཅིག་རང་ཉིད་ཀྱི་
སྒོ་གསུམ་གྱི་ཐོག་ནས་གཟབ་རྒྱུ་དེ་ཉིད་གལ་ཆེ་ལ། གཉིས་སུ་བློ་ཆོས་སུ་འགྲོ་
ཆོས་ལམ་དུ་འགྲོ་བའི་དོན་དུ་ཚོགས་གསོག་སྒྲིབ་སྦྱོང་ཡང་བྱེད་དགོས་
སོ། །ཉམས་ལེན་པ་དཀྱུས་མ་ཞིག་ཡིན་པའི་དབང་དུ་བཏང་ན་བོགས་འདོན་གྱི་
ཆེད་དུ་དམ་པ་གོང་མས་ཞབས་ཀྱིས་བཅགས་བྱིན་གྱི་བརླབས་པའི་སྒྲུབ་གནས་སྒྲུབ་
ཕུག་ཁྱད་པར་ཅན་འདི་ཚོའི་ནང་ལ་ལོ་མཚམས་མིན་ན་ཟླ་མཚམས། ཅི་ཡང་མ་
ཐུབ་ན་ཞག་བདུན་ཕྲག་གཉིས་གསུམ་རེ་ཙམ་དང་ཞག་བདུན་ཕྲག་རེ་ཙམ་ལ་གནས་
འབྲེལ་རེ་བཞག་ནས་རིག་པ་གཏད་མེད་སྐྱིད་སྡུག་རོ་སྙོམས་ན་དགའ་ཤི་སྐྱིད་ཀྱི་
ཉམས་ལེན་གནད་སྨིན་རེ་མཛད་ན་མཛད་པ་རིན་ཐང་ཅན་ཡིན་ནོ། །དུས་དང་རྒྱུན་
པ་རྣམ་དྲུག་ལ་དགེ་སྦྱོར་ཐམས་ཅད་ཀྱི་ནང་གི་གཙོ་བོ་དེ་ནི་བྱང་ཆུབ་མཆོག་ཏུ་སེམས་
བསྐྱེད་པ་དང་གཅིག བླ་མའི་རྣལ་འབྱོར་བསྒོམ་རྒྱུ་དང་གཉིས། ལྟ་བ་བློ་
འདས་ཀྱི་རྩི་དང་མི་འབྲལ་བ་གསུམ་པོ་ལ་འབད་ན་ཆོས་བརྒྱུད་འདི་ལ་ཞུགས་མཁན་
233



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཞིག་གི་ཉམས་ལེན་གྱི་སྙིང་པོ་དེས་ཆོག་ཅིང་། དེ་ཟེར་ནས་ནམ་རྒྱུན་དུ་བཤད་ཅིན་
ཡོད་ལ། ཡར་ཀ་ཐོབ་མར་ཀ་ཐོབ་མང་པོ་ཞིག་ཐོབ་ནས་ཉམས་ལེན་གནད་ཐོག་
ལ་ཁེལ་བ་ཞིག་ནི་གཅིག་ཀྱང་མེད་ན་མཐར་ཐུག་གི་བློ་གཏད་ས་འདི་རེད་ཟེར་རྒྱུ་ཞིག་
མེད་པས། ད་ཡིན་ཟེར་དུས་ལག་སྟོང་ཡིན་ནོ། །དེས་ན་མན་ངག་ཉམས་ལེན་
གནད་ཐོག་ཏུ་ཁེལ་བ་གཅིག་ཀྱང་མེད་ན་མི་རུང་། མན་ངག་མང་པོ་ཞིག་ཡར་
མར་ཚང་མ་ལ་འགྲམ་ཆུ་ལྡང་མི་འདུག་པར་གང་ལ་མོས་པ་དང་འདུན་པ་ཡོད་པའི་
ལས་འབྲེལ་ཅན་དེ་ཉིད་བསྒྲུབ་དགོས་སོ། །ཟག་བཅས་སྡུག་བདེན་གྱིས་བསྡུས་
པའི་ཉེར་ལེན་གྱི་ཕུང་པོ་འདི་དང་མ་བྲལ་བའི་ཚེ་ལུས་ལ་ན་ཚ་སེམས་ལ་སྡུག་བསྔལ་
གློ་བུར་གྱི་ཡེ་འདྲོག་ཚིག་རྩུབ་མཚང་འབྲུ་ལ་སོགས་པ་ལེགས་པ་མི་ལེགས་པ་མང་
པོ་ཡོང་རྒྱ་ཡོད་ཅིང་། དེ་མི་གཅིག་དང་གཉིས་ཙམ་ལ་ཚུལ་དང་མི་མཐུན་པས་
སྡུག་གཏད་པ་ཞིག་ཅི་ཡང་མ་ཡིན་ལ། དེ་ཁོ་རང་འཁོར་བའི་ཆོས་ཉིད་ཡིན་
ནོ། །འོན་ཀྱང་དེའི་གནས་སྐབས་སུ་ཆོས་པ་ཡིན་པའི་རང་གཤིས་མི་ཤོར་བར་
བཟོད་པའི་གོ་ཆ་གྱོན། དྲན་ཤེས་བཞིན་དང་མ་བྲལ་བའི་ཐོག་ནས་གནོད་ལན་
ཕན་གྱིས་འཇལ་བའི་གོ་སྐབས་བཟང་པོ་བད་སྤྱད་ནས། དེའི་བད་སྤྱད་ཤེས་ན་
རྐྱེན་ངན་གྲོགས་སུ་བཀུག ལྟས་ངན་གཡང་དུ་སྒྱུར་ཆོག་ཅིང་། དོན་ངོ་མའི་
ཐོག་ནས་རྐྱེན་ངན་ཆོས་སྒྲུབ་པའི་མཐུན་རྐྱེན་བཟང་ཤོས་དེ་ཡིན་ནོ། །རང་རེའི་
འཇིག་རྟེན་གཏམ་གྱི་ཁ་དཔེ་ལ། ཕོ་གསར་དགྲ་ལ་མ་ཐུག་པའི་ངར་བ། །ཁྱི་
གསར་རྡོ་ལ་མ་ཐུག་པའི་བཙན་པོ་ཟེར་ཞིང་། ཆོས་པ་གསར་བ་རྐྱེན་དང་འཕྲད་མ་
མྱོང་བ་ལ་ཕུག་ཅི་ཡོད་གཞན་གྱིས་ཤེས་མ་དགོས་རང་གིས་ཤེས་དཀའ་འོ། །དེའི་
ཕྱིར་ན་ཆོས་སྦྱངས་པ་དེ་ཉིད་དངོས་སུ་རྐྱེན་དང་འཕྲད་ཚེ་སྤྱོད་སྒོ་ལག་ལེན་འདེབས་
234



ཉིན་བཞི་བའི་སྔོན་དུ་འགྲོ་བའི་ཆོས།
ས་ལ་ཐུག་ཡོད་ལ། དེ་དུས་རང་རྒྱུད་ཅི་འདྲ་ཞིག་གི་ཚད་དུ་སླེབས་ཡོད་རང་གིས་
ཤེས་ཐུབ་ཅིང་། དེ་སྔོན་གྱི་སྐྱེ་བ་ཚེ་རབས་ཐོག་མེད་ནས་ད་ལྟའི་བར་དུ་འཁོར་བའི་
གནས་སུ་འཁྱམ་ཡུན་རིང་བ་དེ་ཉིད་ཀྱི་ངན་གོམས་ལོག་པའི་བག་ཆགས་དེ་གཏིང་
ཟབ་པས་ཆོས་ཕྱོགས་ལ་འབད་པ་རྩལ་འདོན་བྱེད་དགོས་ས་ལ་ཐུག་སྐབས་དང་པོའི་
སྣ་རྒྱག་ལ་དཀའ་མོ་ཞིག་དང་མཚེར་མོ་ཞིག་གི་སྣང་བ་ཤར་ཡང་འཕྲང་འགག་སྒོ་རེ་
རེ་གཉིས་གཉིས་ཀྱི་ཐོག་ནས་སྙིང་ཤོར་ནས་ཕྱི་གྱེད་མ་བྱེད་དང་ཇེ་སླ་ཇེ་སླར་འགྱུར་རྒྱུ་
ཡོད་དེ། གོམས་ན་སླ་བར་མི་འགྱུར་བའི། །དངོས་དེ་གང་ཡང་ཡོད་མ་
ཡིན། །ཞེས་གསུངས་སོ། །འདེང་བརྒྱབ་ན་འཇིག་རྟེན་གྱི་བྱ་བ་ཚེ་འདིའི་དོན་
དག་ཆུང་ཆུང་རེར་སྡུག་དཀའ་ལས་ཇི་འདྲ་ཞིག་རྒྱབ་དགོས། ལུས་སྲོག་འབེན་ལ་
བཙུགས་ནས་ལས་དགོས་རྒྱུ་ཅི་འདྲ་མང་། ལས་དེ་འདྲ་བསྒྲུབས་ན་ཕྱི་མར་
དམྱལ་བའི་གཏིང་རྡོར་འགྱུར་རྒྱུ་ཤེས་བཞིན་དུ་སྒྲོན་འབུ་མེ་འོད་ལྕེབས་འདྲའི་ཤེས་
བཞིན་དུག་འཐུང་ཇི་འདྲ་ཞིག་བྱེད་བཞིན་ཡོད་པས་ཆོས་ཕྱིར་དཀའ་སྤྱད་རེ་བྱས་ནས་
འབད་པ་དོན་ཡོད་བྱས་ན་བྱས་རིན་ཡོད་པ་ཞིག་ཡིན་ནོ། །ཆོས་ཀྱི་ཕྱིར་དཀའ་སྤྱད་
འབད་བརྩོན་གྱི་སྐབས་སུ་ན་ཚ་སྡུག་བསྔལ་རེ་བྱུང་ན་དེས་བསྐལ་བར་བསགས་པའི་
སྡིག་སྒྲིབ་དག་ཅིང་། དེ་བཞིན་དུ་བསོད་ནམས་དཔག་མེད་སོག་པ་རེད་དྲན་ནས་
རང་གིས་རང་ལ་འདེང་ཕོག་བསམ་བློ་ཐོང་བའི་ལྕགས་འདེད་བྱེད་དགོས་
སོ། །རྣམ་རྟོག་སྣ་ཚོགས་ཀྱི་འཆར་སྒོ་དེ་རི་མོ་མཁན་དང་འདྲ་བས་བསམ་པ་དགེ་
བའི་རྣམ་པ་ཅན་ཞིག་གི་ཐོག་ཏུ་ཡོད་ཡོད་ཁར་སྔོན་གྱི་ལས། འཕྲལ་གྱི་རྐྱེན།
ཁྱད་པར་དུ་ཡུལ་གྱི་གཞན་དབང་། གྲོགས་ངན་གྱི་རྒྱུ་རྐྱེན་ལ་བརྟེན་ནས་བློ་སྣ་
ལོག་སྟེ་ངན་པའི་ལམ་ལ་སྙོག་རྒྱུ་མེད་པ་ཞིག་མ་ཡིན་པར་མ་ཟད་དུས་སྙིགས་མའི་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྐབས་སུ་ལྷག་པར་དུ་གྲོགས་ངན་བདུད་དབང་དུ་འགྲོ་རྒྱུ་མང་སྟེ། སྐྱེས་རབས་
ལས། གང་ཚེ་ཐར་བའི་ལམ་མཆོག་གསལ་གྱུར་བ། །དེ་ཚེ་བདུད་རྣམས་
ཟུག་རྡུ་ལྡང་གྱུར་ཏེ། །རིན་ཆེན་རིན་ཐང་མེད་པ་རྙེད་གྱུར་བ། །།དེ་ལ་དགྲ་
གཤེད་མང་འདུ་ཆོས་ཉིད་ཡིན། །ཞེས་གསུངས་པ་དང་མཚུངས་པར་རང་གཞན་
འདི་ཕྱིའི་དོན་ཆེན་འགྲུབ། ཁྱད་པར་སྙིགས་དུས་མུན་པའི་སྨག་རུམ་གྱི་ནང་ནས་
ལུང་རྟོགས་ཀྱི་བསྟན་པ་ཉིན་བྱེད་ཀྱི་སྣང་བ་དང་འདྲ་བ་ཞིག་གང་ཟག་ཅིག་གི་རྒྱུད་ལ་
འཆར་རོ་བསམ་ཚེ་འབྱུང་བྱ་འུག་པ་དང་འདྲ་བའི་བདུད་དང་བདུད་ཀྱི་སྡེ་རིས་སུ་
གཏོགས་པའི་མི་དང་མི་མིན་ཐམས་ཅད་མི་དགའ་ལ། དཔེར་བཞག་ན་མི་ཞིག་
གིས་རིན་ཆེན་རིན་ཐང་ཅན་གྱི་རྒྱུ་ཆེན་པོ་ཞིག་ཁུར་ནས་འགྲོ་བའི་སྐབས་སུ་དེ་ལ་དགྲ་
རྐུན་མ་ལྷག་པར་དུ་ལྡང་བ་ཡིན་ཞིང་
། དེ་དང་འདྲ་བར་གང་ཟག་གཅིག་གི་རྒྱུད་
ནས་ཐར་བའི་ལམ་མཆོག་ཅིག་གསལ་ཡོང་ངོ་བསམ་ཚེ་དེའི་སྐབས་སུ་བདུད་རིགས་
ཐམས་ཅད་ཀྱིས་བར་ཆད་སྣ་ཚོགས་སུ་བརྫུས་ཏེ་གནོད་སྐྱལ་བ་ཡིན་པས་དེའི་སྐབས་
སུ་མི་འཇིགས་པའི་བཟོད་པའི་གོ་ཆ་གོན་ནས་ཆོས་ཕྱིར་དཀའ་སྤྱད་བཟོད་པའི་སྙིང་
རུས་སུ་བཟང་ལ་ཐ་མའི་རྒྱལ་ཁ་ཐོབ་པ་ཡིན་པས་དང་པོའི་དམ་བཅའ་མི་འདོར་རྒྱུ་དེ་
སྐྱེས་བུ་དམ་པའི་རང་རྟགས་ཡིན་ནོ། དེས་ན་དེའི་ཐོག་ཏུ་གསང་སྔགས་ཀྱི་ལམ་
ནས་དངོས་གྲུབ་ཚེ་འདིའི་ཐོག་ཏུ་ཐོབ་དང་མི་ཐོབ་གཙོ་བོ་དམ་ཚིག་གཅིག་པུ་ལ་རག་
ལས་པས་དེ་སྔོན་ཉེས་ལྟུང་བྱུང་ཚད་ཚང་མ་ལ་སྙིང་ནས་འགྱོད་སེམས་དང་བཤགས་
པ། དེའི་ཐོག་ཏུ་ཕྱིན་ཆད་སྡོམ་སེམས་བརྟན་པོ་དང་བཅས་ཏེ་སྡོམ་དམ་ཚིག་དག་
རྒྱུ་དེ་ཉིད་ནི་གནད་ཆེ་ཚུལ་བཤད་ཅི་དགོས། དེ་ལྟ་བུའི་རང་དྲིན་རང་ལ་ཆེ་བ་ཞིག་
མཛད་རྒྱུའི་དགོངས་བཞེས་ཀྱི་ཐོག་ནས་སྐབས་སུ་བབ་པ་གང་ཞིག་གསན་པར་བྱ་བ་
236



འཕྲོས་དོན་འཛབ་བཟླས་ཀྱི་སྔགས་དོན་བཤད་པ།
སྔ་འགྱུར་གཏེར་སྟོན་བརྒྱ་རྩའི་ནང་གི་གཏེར་སྟོན་གླིང་པ་བརྒྱད་ཀྱི་ཡ་གྱལ་སྤྲུལ་སྐུ་
ཀརྨ་གླིང་པའི་གཏེར་བྱོན་ཟབ་ཆོས་ཞི་ཁྲོ་དགོངས་པ་རང་གྲོལ་གྱི་ལས་བྱང་ཚོར་བ་
རང་གྲོལ་གྱི་སྙིང་པོ་འདི་ཉིད་འདུས་པ་མང་ཚོགས་ཀྱི་བསྙེན་སྒྲུབ་ཀྱི་དགོས་མཁོ་ལ་
བཤད་ཁྲིད་དང་སྦྲེལ་ནས་དབང་ལུང་ཁྲིད་གསུམ་བསྙེན་སྒྲུབ་ལས་སྦྱོར་དང་བཅས་པ་
སྟབས་གཅིག་ལ་ཚང་བའི་བཀའ་གཏེར་བཀའ་བབ་ཀྱི་ཆུ་བོ་བཞིའི་གདམས་པ་གཞིར་
བཞེངས་སུ་སློང་བའི་ད་སྐབས་ཀྱི་གྲུབ་དབང་རྫོགས་ཆེན་པའི་བསྟན་པའི་བདག་པོ་
གཞོན་རབས་པའི་ཐུགས་བཞེད་མཛད་པ་དང་བསྟུན་ཏེ་བཤད་ཁྲིད་བྱེད་པའི་སྐབས་
ནས་ཁ་རྩང་ཡན་ཆད་ཆོ་གའི་སྔོན་འགྲོ་དང་དངོས་གཞིའི་རིམ་པ་ལེའུ་བཅུའི་ཁོངས་
སུ་བསྡུས་པའི་ས་བཅད་ཀྱི་དང་པོ་སྔོན་འགྲོའི་ལེའུ་གསུམ་བཀའ་བསྒོ། མཚམས་
གཅོད། བྱིན་རླབས་གསུམ། དེ་ནས་དངོས་གཞིའི་ལེའུ་བདུན་ལྷ་བསྐྱེད་སྤྱན་
འདྲེན་བཞུགས་གསོལ་ཕྱག་མཆོད་བསྟོད་བཤགས་བདུན་གྱིས་བསྟན་པ་ཚང་མ་སོང་
ཟིན་ཏོ།།
༢ དངོས་དོན་བཤད་པ།
༼ཁ འཕྲོས་དོན་འཛབ་བཟླས་ཚངས་པའི་སྒྲ་དབྱངས་འཁོར་འདས་
རང་གྲོལ་གྱི་དགོས་གནད་བཤད་པ།
ཀ༽ སྔགས་དོན་བཤད་པ། །
དེ་རིང་དངོས་གཞིའི་བསྙེན་སྒྲུབ་ལ་གལ་འགངས་ཆེ་བའི་འཛབ་དགོངས་གྲུབ་དབང་
རྫོགས་ཆེན་པའི་ཞལ་བསྐང་ཕྱག་རྒྱུན་ལ་ཁྲིགས་ཆགས་སུ་ཡོད་པའི་འཛབ་བཟླས་
ཀུན་
237



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཚངས་པའི་སྒྲ་དབྱངས་འཁོར་འདས་རང་གྲོལ་གྱི་སྟེང་ནས་མདོ་མཚམས་མདོ་
མཚམས་ཀྱི་དགོས་གནད་དེ་གསལ་འདེབས་ཤིག་ཞུ་འཆར་ཡིན་ནོ། །ལྷ་ཚོགས་
ཞི་བ་རྣམས་ཀྱི་ཐུགས་ཀར་ཟླ་བ་དང་། ཁྲོ་བོ་རྣམས་ཀྱི་ཐུགས་ཀར་ཉི་མའི་གདན་
ལ་རང་སྲོག་ས་བོན་གྱི་མཐར་ཞི་བ་ལ་བྷོ་དྷི་ཙིཏྟ་དང་ཁྲོ་བོ་ལ་རུ་ལུའི་སྔགས་སམ་རང་
སྔགས་རྣམས་ཀྱིས་བསྐོར་བ་ལས་ཞེས་པ་འདི་ཡན་ཆད་དམིགས་པ་འདི་བཞིན་དུ་
གསལ་ནས། འོད་ཟེར་འཕྲོས་ཞེས་པ་ནས་མདུན་བསྐྱེད་ཀྱི་ལྷ་ལ་ཕོག དེའི་
གས་ཀ་ནས་འོད་ཟེར་ཕྱོགས་བཅུར་འཕྲོས། དུས་གསུམ་བདེ་གཤེགས་རྣམས་
ཀྱི་གས་རྒྱུད་བསྐུལ། བྱིན་རླབས་ཐམས་ཅད་འོད་ཕུང་གི་རྣམ་པར་སྔགས་ཕྲེང་
ལ་ཐིམ། འོད་ཟེར་འབར་ཞེས་པ་འདི་ཡན་ཆད་ནི་བདག་དོན་བྱིན་རླབས་བསྡུ་བའི་
དམིགས་པ་ཡིན་ལ། སླར་ཡང་ཐུགས་ཀའི་འོད་ཟེར་བཀའ་སྲུང་དམ་ཅན་རྣམས་
ལ་ཕོག སྔོན་གྱི་དམ་བཅའ་དྲན་པས་ཅི་བསྒོ་བའི་ལས་ཐམས་ཅད་ཐོགས་མེད་དུ་
བསྒྲུབ་པར་བསམ་ཞེས་པ་འདི་བཀའ་སྲུང་ལས་ལ་བཀོལ་བའི་དམིགས་པ་ཡིན་ཞིང་།
དེའི་འཕྲོས་ནས་སེམས་ཅན་ཐམས་ཅད་ལ་འོད་ཟེར་ཕོག་པས་སྣང་སྲིད་དག་པ་ལྷ་ཡི་
ཞིང་དང་རྩ་བ་གསུམ་གྱི་རང་བཞིན་དུ་གྱུར་བར་བསམ་ལ་ཞེས་པ་འདི་གཞན་དོན་
ཕྲིན་ལས་ཀྱི་དམིགས་པ་ཡིན་ནོ། །འདིའི་སྐབས་སུ་འཛབ་ཁང་དབྱེ་བའི་ཕྱག་ལེན་
ལྟར་དུ་བྱས་ན་བྷཾ་བི་ཤྭ་བི་ཤུདྡྷེ་ཕཊ༔ ཛ བརྗོད་སྐབས་ཧཱུྃ་ཡིག་འདི་རྣམ་སྣང་དང་།
བུམ་པ། གཞལ་ཡས་ཁང་། གཙུག་གཏོར་འཁོར་ལོས་སྒྱུར་བ་སྟེ་དེ་ཚང་མའི་
ས་བོན་ཡིན་ཞིང་། གཙུག་གཏོར་འཁོར་ལོས་སྒྱུར་བ་ཞེས་པ་འདིའི་གཏམ་བརྒྱུད་
དང་སྦྲེལ་ནས་བཤད་ན་སྔར་འདས་པའི་དུས་ཤིག་ལ་བྲམ་ཟེ་གང་པོའམ་གང་ཤི་ཟེར་
བ་ཞིག་འཇིག་རྟེན་ན་ཡོད་མྱོང་ལ། དེའི་སྐབས་སུ་ཡུལ་ཐམས་ཅད་གདོན་
238



འཕྲོས་དོན་འཛབ་བཟླས་ཀྱི་སྔགས་དོན་བཤད་པ། །
བགེགས་དང་འབྱུང་པོའི་གནོད་འཚེ་ཆེ་བས་བྲམ་ཟེ་གང་པོ་ལ་བུ་བརྒྱད་ཡོད་པ་
རྣམས་ཀྱིས་སེམས་ཅན་ཐམས་ཅད་གདོན་བགེགས་ལས་སྐྱོབ་པའི་ཆེད་དུ་སེམས་
བསྐྱེད་བརྟན་པོར་བྱས། ཡབ་ཡུམ་གཉིས་ཀ་སྲས་བརྒྱད་པོ་དང་བཅུ་བོ་དེ་ཕྱོགས་
བཞི་མཚམས་བརྒྱད་སྟེང་འོག་ཕྱོགས་བཅུ་ཡི་ཁྲོ་བོར་གྱུར་སོང་བ་ཡིན་ནོ། །དེ་
ཐམས་ཅད་དེ་ལྟར་གྱུར་བའི་རྒྱུ་མཚན་ནི་སྟེང་ཕྱོགས་ཀྱི་ཁྲོ་བོ་དང་ངོ་བོ་གཅིག་པ་དེ་
ཉིད་ཀྱི་སྨོན་ལམ་གྱི་སྟོབས་ཀྱིས་བློ་ཡིག་ཡིག་འབྲུ་གཅིག་དེ་ཅིར་ཡང་འགྱུར་བའི་སྨོན་
ལམ་གྱི་མཐུ་གྲུབ་སྟེ་གཞལ་ཡས་ཁང་དང་ཁྲོ་བོ་བཅུ་བྱུང་བ་ཡིན་ལ། འཛབ་ཁང་
དབྱེ་བ་འདིའི་སྐབས་སུ་མདུན་བསྐྱེད་དམ་བུམ་བསྐྱེད་ལོགས་སུ་ཕྱེ་བའི་སྐབས་ལ་
བུམ་པ་ཡང་གཞལ་ཡས་ཁང་དུ་ཧཱུཾ་གྱིས་བསྐྱེད་པའི་དོན་ཡིན་ཞིང་། དཀྱིལ་
འཁོར་སྣ་ཚོགས་བྷོ་དུ་འཕྲོ། །ཡོངས་གྱུར་ཡེ་ཤེས་གཞལ་ཡས་ཁང་། །ཞེས་
གསུངས་པ་དང་། དེ་ཡང་ཕྱི་ལྷ་ཡི་ཁང་བ། ནང་ལྷ་ཡི་ས་བོན། གསང་བ་
ཡུམ་གྱི་མཁའ་དབྱིངས་ལ་གོའོ། །བི་ཤྭ་བི་ཤུདྡྷེ་ཞེས་པ་བི་ཤྭ་སྣ་ཚོགས།
འཁོར་འདས་ཀྱི་ཆོས་སུ་སྣང་བ་ཐམས་ཅད་ལ་གསུངས་ཤིང་། བི་ཤུདྡྷེ་རང་བཞིན་
གྱིས་དག་པ་ལ་གོ་ལ། འཁོར་འདས་རང་བཞིན་གྱིས་དག་པ་དེ་ཆོས་ཀྱི་དབྱིངས་
ཡིན་ནོ། །ཆོས་དབྱིངས་སྤྲོས་པ་དང་བྲལ་བ་དེ་སངས་རྒྱས་ཀྱི་བཞུགས་གནས་
ཡིན་པས་འདི་ནས་དེ་མཚོན་པར་བྱེད་པའི་དོན་བསྟན་པའོ། ཕཊ ནི་ཐབས་ཤེས་
འབྲེལ་བའི་ཡི་གེ ཛ ཞེས་པས་གནས་ནས་འདྲེན་པའམ་དབྱིངས་ནས་བསྐུལ་
བའི་དོན་གྱིས་གསལ་འདེབས་པ་ཡིན་ནོ། །དུས་རྒྱུན་གྱི་ཕྱག་ལེན་ལ་འཛབ་ཁང་
དབྱེ་བ་དེ་སྐྱ་འཕྲུལ་ལ་སོགས་པའི་ལུགས་གཞན་དང་འབྲེལ་བའི་གནད་ཀ་རྒྱུ་མཚན་
ལ་བརྟེན་ནས་མཛད་པའི་གཞན་ཕན་མཐའ་ཡས་ཀྱི་ཕྱག་སྲོལ་དང་། མི་དབྱེ་བ་དེ་
239



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
ནི་པདྨ་རིག་འཛིན་གྱི་ཞལ་རྒྱུན་ནམ་མཁའ་འོད་གསལ་སོགས་ཀྱི་ཕྱག་ལེན་ལ་
འདེབས་པའི་གདན་ས་འདིའི་རྩ་བའི་ཕྱག་བཞེས་ཡིན་ནམ་སྙམ། བདག་མདུན་
དམ་ཡེ་དབྱེར་མེད་དང་འཇུག་པ་ཐ་དད་དུ་སྒྲུབ་པ་ལ་སོགས་པ་རྣལ་འབྱོར་བའི་རྟོགས་
རིགས་ཀྱི་ཁྱད་པར་ལ་ཐུག་ཡོད་ཅིང་། ཁྱད་པར་དུ་གང་ཟག་གཅིག་གི་དཔེ་ཡིས་
ཚང་མ་ཡོངས་རྫོགས་ལ་འགེབས་རྒྱུ་མེད་དོ། །གང་ལྟར་ཡང་འདི་ནས་བཟླ་བྱའི་
སྔགས་དེ་ཨོཾ་ཨཱ༔ཧཱུྃ་བོ་དྷི་ཙིཏྟ་མ་ཧཱ་སུ་ཁ་ཛྙཱ་ན་དྷཱཏུ་ཨཱཿ ཨོཾ ་རུ་ལུ་རུ་ལུ་ཧཱུྃ་བློ་
ཧཱུྃ༔ ཞེས་པའི་སྤྱི་དྲིལ་གྱི་སྔགས་འདི་ཞི་ཁྲོའི་རྩ་བའི་སྔགས་ཡིན་ཞིང་། འདིའི་
སྔགས་དོན་ཨོ་རྒྱན་ཆེན་པོས་འགྲེལ་ཡོད་དེ། ཨོ་དང་ཨཱ༔ དང་ཧཱུྃ་དང་
གསུམ། །དུས་གསུམ་སངས་རྒྱས་སྐུ་གསུང་ཐུགས། །བོ་དྷི་ཙིཏྟ་བྱང་ཆུབ་
སེམས། །ཞེས་གསུངས་ཏེ། ཨོ་དང་ཨཱ༔ དང་ཧཱུཾ་གསུམ་པོ་དེ་དུས་གསུམ་
སངས་རྒྱས་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་ངོ་བོ་ཡིན་ཞིང༌། ཡིག་
འབྲུ་གསུམ་དེ་སྐུ་གསུང་ཐུགས་ཀྱི་སྙིང་པོར་གྱུར་ཡོད་ལ། བོ་དྷི་ཙིཏྟ་བྱང་ཆུབ་ཀྱི་
སེམས་སོ། །མ་ཧཱ་སུ་ཁ་བདེ་བ་ཆེ། །ཛྷཱན་དྷཆུ་ཡེ་ཤེས་དབྱིངས། །ཨ༔ ནི་
སྐྱེ་བ་མེད་པའོ། །ཞེས་གསུངས་ཏེ་མ་ཧཱ་སུ་ཁ་ཞེས་པ་བདེ་བ་ཆེན་པོའི་དོན་ཡིན་
ལ། ཛྷ་ན་དྷརྟ་ཡེ་ཤེས་དབྱིངས་སམ་ཆོས་ཀྱི་དབྱིངས། ཨཱ༔ ནི་སྐྱེ་བ་མེད་པའི་
དོན་ཏེ། ཨ་ནི་ཡིག་འབྲུ་ཀུན་གྱི་མཆོག་གསུངས་པ་ལྟར་དུ་ཡིན་ནོ། །ཨོ་
ཨཱ༔ ཧཱུྃ་བོ་དྷི་ཙིཏྟ་མ་ཧཱ་སུ་ཁ་ཛྙཱ་ན་དྷཱཏུ་ཨཱ༔ ཞེས་པ་འདི་ཡན་ཆད་ཞི་བའི་སྙིང་པོ་ཡིན་ཏེ།
ཞི་བ་ལྷན་གྲུབ་ཡེ་ཤེས་ལྷ། །བཞི་བཅུ་རྩ་གཉིས་སྙིང་པོའོ། །ཞེས་གསུངས་
སོ། །ཁྲོ་བོའི་སྔགས་དོན་དེ་ལ་མཐུད་ནས། ཨོཾ་ནི་སྐུ་ལྔ་ཡེ་ཤེས་ལྔ། །རུ་
ལུ་གནས་ལུགས་ཆོས་ཀྱི་དབྱིངས། །ཞེས་གསུངས་ཏེ། ཨོཾ་ནི་སྐུ་ལྔ་ཡེ་ཤེས་
240



འཕྲོས་དོན་འཛབ་བཟླས་ཀྱི་སྔགས་དོན་བཤད་པ།
ལྔ་ལ་འཇུག་ཅིང༌། རུ་ལུ་གནས་ལུགས་ཆོས་ཀྱི་དབྱིངས་ཡིན་གསུངས་ལ།
རུ་ལུ་རུ་ལུ་གཉིས་ཡོད་པའི་གོང་མ་དེ་གནས་ལུགས་ཆོས་ཀྱི་དབྱིངས་ཀྱི་མཚོན་དོན་
དང༌། འོག་མ་དེ་གནས་ལུགས་ཆོས་ཀྱི་སྐུ་ཡི་མཚོན་དོན་ཡིན་གསུངས་ཏེ།
འོག་མ་གནས་ལུགས་ཆོས་ཀྱི་སྐུ། །ཧཱུྃནི་འགག་མེད་ཐིག་ལེ་ཉིད། །བློ་ནི་སྐྱེ་
མེད་མཁའ་ལ་འཆར། །ཧཱུྃ་ནི་སྐྱེ་འགག་གཉིས་སུ་མེད། །ཁྲག་འཐུང་ཁྲོ་བོའི་
རང་བཞིན་རྩལ། །དྲུག་ཅུ་ཐམ་པའི་སྙིང་པོའོ། །ཞེས་གསུངས་སོ། །དེ་
ལྟར་ན་ཨོཾ་ཨཱཿ ཧཱུྃ་བོ་དྷི་ཙིཏྟ་མ་ཧཱ་སུ་ཁ་ཛྙཱ་ན་དྷཱཏུ་ཨཱ༔ ཨོཾ་རུ་ལུ་རུ་ལུ་ཧཱུྃ་བྷོ་ཧཱུྃ༔ འདི་ཞི་
ཁྲོ་འདུས་པའི་ལྷ་ཚོགས་སྤྱི་དྲིལ་གྱི་སྔགས་ཞི་ཁྲོ་གཉིས་ཀའི་སྔགས་ཡིན་
ནོ། །དེའི་མཚམས་སུ་ལྷ་ཚོགས་སོ་སོའི་སྔགས་ཧཱུྃ་བཛྲ་ཙིཏྟ་འགག་མེད་ཐུགས་རྡོ་
རྗེ་ཡིན་ཞིང་། ཨ༔ སྐྱེ་མེད་ཡབ་ཀྱི་ས་བོན། སྐྱེ་འགག་བྲལ་བའི་ཐུགས་མི་
ཤིགས་པ་ཀུན་ཏུ་བཟང་པོའོ། །བཛྲ་ས་མནྟ་བྷ་དྲ་རྡོ་རྗེ་ཀུན་ཏུ་བཟང་མོ།
མཐའ་མའི་ཨོ༔དེ་ཡེ་ཤེས་ལྔ་ཡི་དོན་གོང་ནས་ཞུས་པ་ལྟར་ཡིན་ནོ། །སྤྱིར་བཏང་
གིས་བཤད་ན་ཨོ་ཡབ་དང་ཨཱ༔ ཡུམ་གྱི་ས་བོན་ཡིན་གསུངས་ཡོད་ཀྱང་འདི་ནས་
གཏེར་གཞུང་གི་ཁྱད་ཆོས་གཞི་ཆོས་དབྱིངས་སྐྱེ་བ་མེད་པ་ལྷ་ཚོགས་ཀུན་གྱི་འཕྲོ་གཞི་
ཡིན་པའི་ཆ་ནས་ཐབས་ཤེས་ཟུང་དུ་འབྲེལ་བ་ལས་ཤེས་རབ་སྟོང་པ་ཉིད་བདེ་ཆེན་གྱི་
ཡེ་ཤེས་དང་གཉིས་སུ་མེད་པ་རྩལ་འདོན་མཛད་པ་ནི་ཨ་ནུའི་ལུགས་གཙོ་བོར་བསྟན་
པའི་གོ་བ་རེད་སྙམ་པ་ང་རང་ཉིད་ཀྱི་གོ་བ་ཡིན། འདི་མན་ཆད་སྔགས་ཀྱི་མགོར་
ས་བོན་གྱི་སྔགས་ཡོད་པ་ནི་རྒྱུ་མ་ནོར་བ་རྩ་བའི་སྔགས་ཞེས་ཟེར་ལ། སྔགས་
འདི་ལ་རྒྱུ་མ་ནོར་བ་རྩ་བའི་སྔགས་དང་གཅིག བསྐྱེད་པ་རྐྱེན་གྱི་སྔགས་དང་
གཉིས། བཟླས་པ་ལས་ཀྱི་སྔགས་དང་གསུམ་ཡོད་པ་དེ་ཉིད་ངེས་དགོས་
241



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སོ། །དེ་ལྟ་བུ་གསུམ་ཡོད་ན་ལྷ་རང་རང་གི་ས་བོན་གྱི་སྔགས་མགོར་ཡོད་པ་ནི་རྒྱ་
མ་ནོར་བ་རྩ་བའི་སྔགས་ཡིན་ལ། དེའི་འཕྲོས་སུ་རང་སྔགས་ཡོད་པ་ནི་བསྐྱེད་པ་
རྐྱེན་གྱི་སྔགས། དེ་གཉིས་ཀ་སྦྲེལ་ནས་བཟླ་རུ་རུང་བའི་སྔགས་སུ་གྲུབ་པ་དེ་
བཟླས་པ་ལས་ཀྱི་སྔགས་ཡིན་ནོ། །དཔེར་ན་ཨོ་ཛི་ན་ཛིཀལྟ་བུ་ལ་མཚོན་ན་ཨ་
རྒྱུ་མ་ནོར་བ་རྩ་བའི་སྔགས་ཡིན་ཞིང་། ཀུན་བཟང་ཐུགས་ལས་ཨོཾ་ལོ་གཉིས་ཀ་
འཕྲོས་ནས་དཀྱིལ་འཁོར་གྱི་གཙོ་བོ་འུ་ཚོས་རྣམ་སྣང་ཡབ་ཡུམ་བསྐྱེད་པ་ཡིན་པས་
ཨོཾ་སྐུ་རྡོ་རྗེ་ཡིན་ལ། རྣམ་སྣང་གི་རྒྱུ་མ་ནོར་བ་རྩ་བའི་སྔགས་ཀྱང་ཨོ་ཡིན་
ནོ། །ཛི་ན་ཛིཀརང་སྔགས་ཡིན་ཞིང་། ཛིན་ཛིཀནི་རྣམ་པར་རྒྱལ་བའི་དོན་
ཡིན་ལ། མི་དགེ་བ་ལས་རྣམ་པར་རྒྱལ་བས་ན་རྣམ་པར་སྣང་མཛད་གསུངས།
དེ་གཉིས་ཀ་སྦྲེལ་ན་བཟླས་པ་ལས་ཀྱི་སྔགས་སུ་གྱུར་བ་ཡིན་ནོ། །རིགས་ལྔ་ཡབ་
ལྔའི་རྒྱུའི་ས་བོན་ནམ་རྒྱུ་མ་ནོར་བ་རྩ་བའི་སྔགས་ནི་ཨོ་ཧཱུྃ་སྭཱ་ཨོཾ་ཧཱ་རྣམས་ཡིན་ཞིང་།
དེ་རྣམས་རིགས་ལྔ་ཡབ་ལྔའི་རྒྱུའི་ས་བོན་དང་། ཡུམ་ལྔའི་ས་བོན་ནི་མཱ་ལཱི་མཱི་པཾ་
ཏྭཾ་རྣམས་ཡིན་ཞིང་། དེ་ལྟར་སྦྲེལ་བའི་ཚེ་ལཱི་ཏེ་ཤྭ་ར་ཏི་སཱ༔ཞེས་པ་རང་བཞིན་
གྱིས་དག་པ་ཞེ་སྡང་རྣམ་པར་དག་པའི་དགའ་བ་མོ་སྤྱན་མ་ལ་གོ་བ་དང་། ཧཱུཾ་
ཞེས་པ་འདུད་ཅིང་གུས་པའི་དོན་ཏོ། །ཧཱུྃ་བཛྲ་ཊིཀརྣམ་ཤེས་དག་པ་ཟུང་འཇུག་
དབྱེར་མི་ཕྱེད་པའི་རྡོ་རྗེ་འཛིན་པ་མི་བསྐྱོད་པ་ཡིན་ལ། ཨོཾ་དྷ་ཏུ་ཤྭ་རཱི་ཧཾ༔ཞེས་པ་
ཆོས་ཐམས་ཅད་རྣམ་པར་དག་པ་དབྱིངས་ཀྱི་དབང་ཕྱུག་མ། སཱ་རཏྣ་ཊཱིཀ
ཞེས་པ་ཚོར་ཕུང་དག་པ་རིན་ཆེན་འཛིན་པ་རིན་ཆེན་འབྱུང་ལྡན། གཽ་མཱ་ཀའི་སྒྲ།
མོ་ཧ་གཏི་མུག་ལ་འཇུག ར་ཏི་དགའ་མ་ཡིན་ཞིང་། སྭོགོང་ནས་ཞུས་མ་
ཐག་པ་ལྟར་འདུད་པའམ་གུས་པའི་དོན་ཅན་གུས་པས་ཡབ་ལ་འདུད་པའི་གོ་དོན་ཏེ།
242



འཕྲོས་དོན་འཛབ་བཟླས་ཀྱི་སྔགས་དོན་བཤད་པ།
གཏི་མུག་རྣམ་པར་དག་པས་ཡབ་ལ་འདུད་པའི་དགའ་བ་མོ་ཡུམ་ཆེན་མཱ་མ་ཀཱི་ཡིན་
གསུངས་པའི་དོན་ཏོ། །དེ་བཞིན་དུ་ཨཱི་ཨ་རོལཀའདུ་ཤེས་དག་པ་སྣང་བ་མཐའ་
ཡས། ཕྱི་རཱ་ག་ར་ཏི་སཾབྷའདོད་ཆགས་དག་པ་གོས་དཀར་མོ། ཧཱ་པྲ་ཛྙཱ་
འདུ་བྱེད་དག་པ་ཤེས་རབ་འཛིན་པའི་དོན་ཡོད་གྲུབ་པ། ཧཱུཾ་བཛྲ་ར་ཏི་སཞེས་
པ་ཕྲག་དོག་རྣམ་པར་དག་པ་དམ་ཚིག་སྒྲོལ་མ། སྤྱི་ཧི་རཱ་ཙ་ཡ་སྭཱ་ཧཱ༔འདི་སེམས་
དཔའ་ས་ཡི་སྙིང་པོའི་ལས་སྔགས་ཡིན་ཞིང་། འདི་ལ་མཚོན་ན་ཀླུ་ཡིག་དེ་རྒྱུ་མ་
ནོར་བ་རྩ་བའི་སྔགས་ས་བོན་ཡིན་ལ། ཧི་ངོ་མཚར་བའི་དོན། རཱཛ་རྒྱལ་པོ།
ཡ་རྣམ་དབྱེ་ཡིན་ཞིང་། སཱ་ཧཱ་གཞི་ཚུགས་ཞེས་པའི་དོན་ཏེ། ངོ་མཚར་རྒྱལ་པོ་
ས་ཡི་སྙིང་པོའོ། །རྒྱུ་མ་ནོར་བ་རྩ་བའི་སྔགས་དང་བསྐྱེད་པ་རྐྱེན་གྱི་སྔགས་
གཉིས་སྦྲེལ་ཚེ་བཟླས་པ་ལས་ཀྱི་སྔགས་སུ་གྱུར་ཞེས་གོང་ནས་བཤད་པ་ལྟར་ཐམས་
ཅད་དེ་ལྟར་ཡིན་ནོ། །མི་ཏྲི་དྷཱ་ར་ནི་སྭཱ་ཧཱབྱམས་པ། ཧཱུཾ་ལཱ་སྱ་ས་མ་ཡ་
སཾསྒེག་པ་མ། ཧུ་པུབྦེ་ཨ་ཝེ་ཤ་ཡ་སྭཱམེ་ཏོག་མ། སཱ་ཧཱ་གང་གི་སྐབས་སུ་
ཡིན་ན་ཡང་གཞི་ཚུགས་པའམ་རྗེས་སུ་འཛིན་པ་དང་། ཧཱུཾ་ཞེས་པ་ཡབ་ལ་གུས་
པས་འདུད་པ་གོ་དོན་གཅིག་མཚུངས་ཡིན་ནོ། །ཧཱུཾ་སཱ་རཱ་ཙ་ཡ་སྭཱ་ཧཱ༔ཞེས་པ་ཀུན་
བཟང་རྒྱལ་པོ། ཏཱ་ཨ་གཞྭ་ཡ་སྭཱ་ཧཱ༔ཞེས་པ་ནམ་མཁའི་སྙིང་པོ། ཏཱ་མ་ལེ་ས་
མ་ཡ་ཧོ༔འདི་ལྟ་བུ་ལ་མཚོན་པ་ཡིན་ན་ཏཱཾ་རིན་ཆེན་རིགས་ཀྱི་ས་བོན། མ་ལེ་ཕྲེང་
བ་མ། ས་མ་ཡ་ཧོ་དམ་ཚིག་དུས་ལ་བབ་པའི་དོན་ཏེ། ཕྲེང་བ་མོས་ཡབ་ལ་
འཁྱུད་པ་བརྩམ་པའི་དོན་ཡིན་པར་དེ་ལྟར་གསུངས་ཡོད་དོ། །ཛད་པེ་པྲ་ཝེཤ་
ཡ་སཱ༔བདུག་སྤོས་མ། སི ཧཱ་ཧཱུཾ་པདྨ་བྷ་ཏ་མ་སྭཱ་ཧཱཝཔདྨའི་ཕྱག ལྷོ་བྷི་ཨ་རཾ་
གཱ་ཡ་སྭཱ་ཧཱ༔ཞེས་པ་འཇམ་དབྱངས་ཡིན་ཞིང་། དྷཱིསིཏི་རཱ་ག་ཡ་ཧོ་ཧཾ༔གླུ་མ་སྟེ་
243



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
རཱ་ག་ཡ་ཧོ་ཆགས་པས་བསྐུལ་བ། བི་དྷི་པོ་སུ་ཀི་ནི་ས་མ་ཡ་ ཝམར་མེ་མས་དམ་
ཚིག་གི་དུས་ལ་བབ་བོ་ཞེས་བསྐུལ་བའོ། །ཐི་ལྷོ་ནི་ས་རི་པཱ་ཡ་སྭཱ་ཧཱཝསྒྲིབ་པ་རྣམ་
སེལ། 《ཀུ་རུ་པཱ་ཎི་ཧཱུྃསྭཱ་ཧཱཕྱག་ན་རྡོ་རྗེ། ཧོ་གནེ་ཙིཏྟ་ཡ་དྲི་ཆབ་མ།
ཡ་ཧོ་ཞེས་པ་དགྱེས་པར་བྱེད་པའོ། །ཨ་ནིནྟི་རཱ་ག་ཡ་མི་སཾ༔གར་མ་ཡིན་ཞིང་
གར་མས་ཆགས་ཕྱིར་ཡབ་ལ་འདུད་པ་ཞེས་པ་གོང་ལྟར་ཡིན་ནོ། །ཨོཾ་མུ་ནེ་ཀྲྀ་སྭཱ་
ཧཞེས་པ་འདིའི་ཨོཾ་རྣམས་སྤྱིར་བཏང་གིས་བཀྲ་ཤིས་པའམ་རབ་ཏུ་བསྔགས་པའི་
དོན་ཡིན་ལ། འདི་ནས་ཕྱག་འཚལ་བའི་དོན་དང་ས་བོན་ལ་ཡང་གོ་ཆོག མུ་
ནེ་རྣམས་ཐུབ་པ་ཡིན་ཞིང་ཀྲོང་རྒྱལ་ལྷ་ཡི་ས་བོན། སཱ་ཧཱ་གཞི་ཚུགས་པ་ཡིན་
ནོ། །ཅི་ཞིག་གི་གཞི་ཚུགས་པ་ཡིན་ན་འདིའི་སྐབས་སུ་འགྲོ་བ་དེ་དང་དེའི་བག་
ཆགས་ཞི་བའི་གཞི་ཚུགས་པ་དེ་ལྟ་བུ་ཞིག་ལ་གོ་དགོས་སོ། །བྲོ་དེ་ཕྲག་དོག་ལྷ་
མིན་གྱི་ས་བོན། ཏུ་མིའི་ས་བོན། གོ་ཆ་བཀོད་པ་ཞེས་པ་ལྟ་བུ་ལ་གསུངས་
ཡོད། གླུ་ཞེས་པ་དངོས་སྣང་འགྱུར་བའམ་བློ་གྲོས་རྟུལ་བ་ཞིག་ལ་གོ་བ་ཡིན་པས་
གཏི་མུག་བྱོལ་སོང་གི་ས་བོན། རྒུ་འཁྱིལ་བ་སྟེ་བཀྲེས་སྐོམ་གྱིས་ཉམས་ཉེས་པར་
གྱུར་བ་ཡི་དྭགས་ཀྱི་ས་བོན། ། ཡེ་ཁྲིད་པ་མ་རུང་བར་གྱུར་བའི་གོ་དོན་ཡིན་
གསུངས་པས་དམྱལ་བའི་ས་བོན་ལ་དེའི་ཕྱིར་ན་འཇོག་པ་ཡིན་ཞིང་། ས་མ་ཡ་ཧཱུཾ་
ཞེས་པ་འགྲོ་དྲུག་སྐྱོབ་པའི་ཐུབ་དྲུག་གི་འགྲོ་དོན་དམ་ཚིག་གི་དུས་ལ་བབས་སོ་ཞེས་
འགྲོ་དོན་སྐུལ་བར་བྱེད་པའི་དོན་ཅན་ཞིག་ཡིན་ནོ། །ཨོཾ་བཛྲ་ཀྲོ་ཏ་བི་ཛ་ཡ་ཧཱུྃཝསྟེ་
འདིའི་ཨོ་རྣམས་ཀྱང་རབ་ཏུ་བསྔགས་པའི་དོན་ཡེ་ཤེས་ལྔ་དང་ལྡན་པའི་དོན་ལ་
འཇུག་ཅིང་། བཛྲ་རྣམས་རྡོ་རྗེ། ཀོཏ་རྣམས་ཁྲོ་བོ། དེའི་ནང་གི་དམིགས་
བསལ་གྱི་བི་ཛ་ཡ་རྣམ་པར་རྒྱལ་བ། ཧཱུྃ་ས་བོན་ནོ། །ཨཾ་ཀུ་ཤ་ལྕགས་ཀྱུ།
2



འཕྲོས་དོན་འཛབ་བཟླས་ཀྱི་སྔགས་དོན་བཤད་པ།
ཛ འགུག་པར་བྱེད་པའི་དོན་ཅན་ས་བོན་གྱི་སྔགས། ཨོཾ་བཛྲ་ཀྲོ་ཏ་ཡ་མཱནྟ་ཀ་
ཧཱུྃ༔གཤིན་རྗེའི་གཤེད། བཛྲཔཱ་ཤ་ཞགས་པ། འདིའི་ཧཱུྃཝའདི་འཆིང་བྱེད་ཀྱི་ས་
བོན། ཨོཾ་པདྨ་ཞེས་པ་སྐད་སོར་བཞག རྒྱ་གྲི་ཝ་ཞེས་པ་ནི་རྟ་མགྲིན། བཛྲ་
སྤོ་ཊ་ལྕགས་སྒྲོག བཻ༔ སྡོམ་བྱེད་ཀྱི་ས་བོན། ཨ་མྲྀ་ཏ་བདུད་རྩི་ཀུཎྜ་ལཱི་འཁྱིལ་
བ་སྟེ་བདུད་རྩི་འཁྱིལ་བ། བཛྲ་གྷནྡྷེ་དྲིལ་བུ། ཧོ༔ཞེས་པ་འབེབས་པར་བྱེད་
པའི་ས་བོན། དེ་ལྟར་བྱས་ནས་སྒོ་བ་ཡབ་ཡུམ་བརྒྱད་ཀྱི་བཟླས་སྔགས་ཨོཾ་བཛྲ་ཀྲོ་
ཏ་བི་ཛ་ཡ་ཧཱུྃ། བཛྲ་ཨཾ་ཀུ་ཤཱ་ཝཾ ཨོཾ་བཛྲ་ཀྲོ་ཏ་ཡ་མཱནྟ་ཀ་ཧཱུྃ། བཛྲ་པཱ་ཤ་
ཧཱ༔ ཨོཾ་པདྨ་ཀྲོ་ཏ་རྒྱ་གྲི་ཝ་ཧཱ། བཛྲ་སྤྲོ་ཊ་པཾ༔ ཨོཾ་བཛྲ་ཀྲོ་ཏ་ཨ་མྲྀ་ཏ་ཀུཎྜུ་
ལཱི་ཧཱུྃ༔ བཛྲ་གནྡྷེ་ཧོསྟེ་དེ་ཡིས་ཞི་བ་བཞི་བཅུ་རྩ་གཉིས་སོང་ཟིན་ཏོ། །ད་ནི་
ཁྲོ་བོ་ལ་ཐུག་པ་ཞིང༌། ཨོཾ་མ་ཧཱ་ཀྲོ་ཏ་མ་ཧཱ་ཤྲཱི་ཧེ་རུ་ཀ་ཧཱུྃ་ཕཊ༔འདི་ཆེ་མཆོག་གི་
བཟླས་སྔགས་ཡིན་ལ། ཨོཾ་ཡེ་ཤེས་ལྔ་ལྡན་སྐུ་ལྔའི་བདག་ཉིད་ཡིན། སྤྱིར་
བཏང་གི་ཨོ་སྔགས་ཀྱི་མགོར་སྦྱར་བ་དེ་བཀྲ་ཤིས་ཤིང་བྱིན་གྱིས་རློབ་པའི་ཚིག་དང་།
སྭཱ་ཧཱ་མཇུག་ཏུ་སྦྱར་བ་ནི་གཞི་ཚུགས་པའམ་དེ་བཞིན་བརྟན་པར་གྱུར་བའི་ཚིག་ཅིག་
ཡིན་པར་གོང་ནས་བཤད་མ་ཐག་པ་ལྟར་ཅུང་ཟད་ཅུང་ཟད་ཀྱི་གོ་བའི་ཁ་སྒྱུར་བྱེད་རྒྱུ་
དེ་ལྟར་ཡིན་ནོ། ཨོ་སྐུ་ལྔའི་བདག་ཉིད་ཡེ་ཤེས་ལྔ་ལྡན་ཞེས་གསུང་ཚེ་ཡེ་ཤེས་ལྔ་
དང་སྐུ་ལྔ་ཚོགས་པའི་མཚོན་བྱེད་དེའི་ཡི་གེའི་གཟུགས་ཇི་ལྟར་ཡོད་རྒྱུད་ཀྱི་ལུང་ཡང་
ཡོད་ལ། དེ་ཉིད་ཇི་ལྟ་བུ་ཞིག་ཡིན་ན་ཨ། ན་རོ། ཟླ་ཚེས། བིནྡྷ།
འ་ཆུང་དང་བཅས་པའི་ཚྭ་ཡིག་ཅིག་ཡིན་ཞིང་། འགའ་རེས་ཚེག་དྲག་དང་སྦྱར་ཚོ་
ཨ་ནུའི་ལུགས་ལྟར་དུ་བྱས་ན་ཡེ་ཤེས་དྲུག་གི་མཚོན་བྱེད་དུ་གསུང་རྒྱུ་ཡོད་
དོ། །དེ་ལྟ་བུ་ལ་ཨོ་རྒྱས་བསྡུས་ཇི་ལྟར་བྲིས་ན་ཡང་གསང་སྔགས་ཀྱི་ནང་གི་རྒྱུད་
245



， ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྡེ་དང་འབྲེལ་བའི་སྐབས་སུ་གོ་དོན་གཅིག་པ་ཡིན་ནོ། །མ་ཧཱ་ཀྲོ་ཏ་ཁྲོ་བོ་ཆེན་པོ།
མ་ཧཱ་ཤྲཱི་ཧེ་རུ་ཀ་ཞེས་པ་དཔལ་ཁྲོ་བོ་ཆེན་པོ་ཧེ་རུ་ཀ་ཞེས་པ་ལྟ་བུ་ཡིན་ཞིང༌། ཧཱུྃ་རྩ་
བའི་ས་བོན་དང༌། ཕཊ༔གས་པར་གྱིས་ཤིག་གམ་དུམ་བུར་གཏོང་བའི་དོན་ཡིན་
ནོ། །མ་ཧཱ་ཀྲོ་ཏི་ཤྭ་རི་Wཞེས་པའི་ཤྭ་རི་དབང་ཕྱུག་མ་སྟེ་ཁྲོ་མོ་ཆེན་མོ་དབང་
ཕྱུག་མ་ཞེས་པའི་དོན། རྩྭ་གོང་ནས་ཞུས་པ་བཞིན་འདུད་པའི་དོན་ཅན་ཞི་བའི་
སྐབས་དང་གཅིག་ཡིན་ནོ། །འདི་མན་ཆད་ཀྱི་ཁྲོ་བོའི་བཟླས་སྔགས་འདི་གསང་
བ་གསུམ་དང་སྦྱར་ན་ཨཾ་རྣམས་སྐུ། སྔགས་དངོས་གཞི་རྣམས་གསུང་། ཧཱུྃ་
རྣམས་ཐུགས་ཡིན་པར་གསུངས། །གཙོ་བོ་བུདྨ་ཧེ་རུ་ཀ་ནི་ཨོཾ་བདུ་ཀྲོ་ཏ་མ་ཧཱ་ཤྲཱི་
ཏེ་རུ་ཀ་ཧཱུྃ་ཕཊ༔ བུདྡྷ་ཀྲོ་ཏ་ཤཱ་རི་སཾ༔ཞེས་སྔགས་དོན་བཤད་ན་བུདྨ་སངས་རྒྱས།
དེ་མིན་པ་གོང་དང་འདྲའོ། །ལས་བྱང་ཆུང་བའི་ནང་ཆེ་མཆོག་ཧེ་རུ་ཀ་མེད་པའི་
རྒྱུ་མཚན་ནི་དམ་པ་རིགས་བརྒྱར་བསྡུ་བའི་ཕྱིར་དུ་ཆེ་མཆོག་བདྨ་ཧེ་རུ་ཀར་བསྡུས་པ་
ཡིན་ཞིང་། དེ་འཕྲོས་ཤར་ཕྱོགས་ཀྱི་རྡོ་རྗེའི་རིགས་ནས་རིན་ཆེན་པདྨ་རྒྱ་གྲམ་ལ་
སོགས་པ་ཞི་བའི་ལྷ་ཚོགས་ཁྲོ་བོར་སྣང་བ་ཙམ་གྱི་གོ་བས་རིགས་འགྲེ་དགོས་
སོ། །ཨོཾ་བཛྲ་ཀྲོ་ཏ་མ་ཧཱ་ཤྲཱི་ཏེ་རུ་ཀ་ཧཱུྃ་ཕཊ༔ བཛྲ་ཀྲོ་ཏི་ཤྭ་རི་ཧཱུཾ༔ ཨོཾ་རཏྣ་
ཀོཏ་མ་ཧཱ་ཤྲཱི་ཏེ་རུ་ཀ་ཧཱུྃ་ཕཊ༔ རཏྣ་ཀྲོ་ཏི་ཤྭ་རི་ཧཱུཾ༔ ཨོཾ་པདྨ་ཀྲོ་ཏ་མ་ཧཱ་ཤྲཱི་ཏེ་རུ་
ཀ་ཧཱུྃ་ཕཊ༔ པདྨ་ཀྲོ་ཏི་ཤྭ་རི་ཧཱུཾ༔ ཨོཾ་ཀརྨ་ཀྲོ་ཏ་མ་ཧཱ་ཤྲཱི་ཏེ་རུ་ཀ་ཧཱུྃ་ཕཊ༔
ཀརྨ་ཀྲོ་ཏི་ཤྭ་རི་ཧཱུཾ༔ དེ་ནི་གནས་ཀྱི་མ་མོ་བརྒྱད་ཀྱི་སྔགས་ཡིན་ཞིང་། འདི་
མན་གྱི་ཨོ་རྣམས་གོང་བཞིན་དུ་མགོ་ལེན་གྱི་སྔགས། བཛྲ་རྣམས་རྡོ་རྗེ།
འདིའི་སྐབས་སུ་བཛྲ་དབང་དྲག་གི་ལས་ལ་འཇུག སྔགས་ཀྱི་ཚིག་གཅིག་ཡིན་
རུང་མཚམས་མཚམས་སུ་གོ་བའི་ཁ་སྒྱུར་དགོས་ཞུས་པ་དེ་ཉིད་ཡིན་ཞིང་། ཧ་
246



འཕྲོས་དོན་འཛབ་བཟླས་ཀྱི་སྔགས་དོན་བཤད་པ། །
རྣམས་རྩ་བའི་ས་བོན་ཡིན་ནོ། །ཨོཾ་བཛྲ་ཀོ་རི་ཧཀོ་རི་དཀར་མོ་མཛོད་བདུན་མ།
ཨོཾ་བཛྲ་ཙ་རི་ཧཙོ་རི་ཆོམ་རྐུན་མ། ཨོཾ་བཛྲ་པྲ་མོ་ཧེ་ཧཔྲ་མོ་ཧ་རབ་རྨོངས་མ།
ཨོཾ་བཛྲ་བེ་ཏ་ལི་ཧབེ་ཏ་ལི་རོ་ལངས་མ། ཨོཾ་བཛྲ་པུས་སཱི་ཧཔསྐ་སི་སྤོས་མོ།
ཨོཾ་བཛྲ་ཀསྨ་རཱི་ཧམྨེ་ཤ་ཅན། ཨོཾ་བཛྲ་ཙཎྜ་ལཱི་ཧགཏུམ་མོ། ཨོཾ་བཛྲ་སྨེ་ཤ་ནི་
ཧཉྩདུར་ཁྲོད་མ། འདི་རྣམས་ཧ་བརྒྱད་ཀྱི་ས་བོན་ལས་བསྐྱེད་པའི་གནས་ཀྱི་མ་མོ་
བརྒྱད་ཡིན་ནོ། །ད་ནི་ཉེ་བརྒྱུད་ཀྱི་ས་བོན་ལས་བསྐྱེད་པའི་ཡུལ་གྱི་ཕྲ་མེན་བརྒྱད་
ཀྱི་སྔགས་ནི། ཨོཾ་བཛྲ་སེང་ཧ་མུ་ཁཱ་ཧེསེང་གདོང་མ། ཨོཾ་བཛྲ་བྱ་ཁྲི་མུ་ཁཱ་
ཧེསྟག་གདོང་མ། ཨོཾ་བཛྲ་སྲི་ལ་མུ་ཁཱ་ཧེཝ་གདོང་མ། ཨོཾ་བཛྲ་ཤྭན་མུ་ཁཱ་
ཧེསྤྱང་གདོང་མ། དེ་ཡིས་ཟ་བྱེད་མཆེ་བ་ཅན་བཞི་སོང་ལ། ཨོཾ་བཛྲཀྲྀ་ཏ་མུ་
ཁཱ་ཧེ༔བྱ་རྒོད་གདོང་མ། ཨོཾ་བཛྲ་ཀང་ཀ་མུ་ཁཱ་ཧེདུར་བྱ་ཡི་གདོང་མ། ཨོཾ་
བཛྲཁ་ཁཱ་མུ་ཁཱ་ཧེ༔བྱ་རོག་གི་གདོང་མ། ཨོཾ་བཛྲ་ཧུ་ལུ་མུ་ཁཱ་ཧེ༔འདི་མཚམས་
མཚམས་སུ་ཧུ་ལུ་ཀ་མུ་ཁཱ་ཧེ་གསུང་ས་ཡང་ཡོད་ཅིང་། འདི་འུག་གདོང་མ་ཡིན་
ལ། དེས་གསོད་བྱེད་གཤོག་པ་ཅན་བཞིས་ཡུལ་གྱི་ཕྲ་མེན་མ་མོ་བརྒྱད་ཡིན་
ནོ། །སྒོ་མ་བཞི་ནིཨོཾ་བཛྲ་ཨཾ་ཀུ་ཤ་ཛ༔ སོགས་གསུངས་ཏེ་འདིའི་སྔགས་མཇུག་
གི་ཛ༔ ཧཱུྃ་བི་ཧོ་བཞི་བོ་ས་བོན་གྱི་སྔགས་ཡིན་ལ། ཨོཾ་བཛྲ་ཨཾ་ཀུ་ཤ་ཛ༔ རྟ་གདོང་
ལྕགས་ཀྱུ་མ། ཨོཾ་བཛྲ་པ་ཤ་ཧཱཉྩཕག་གདོང་ཞགས་པ་མ། ཨོཾ་བཛྲ་སྒོ་ལ་
བོ༔སེང་གདོང་ལྕགས་སྒྲོག་མ། ཨོཾ་བཛྲ་གྷནྡྷེ་ཧོསྦྲུལ་གདོང་དྲིལ་བུ་མ་དེ་རྣམས་
ཡིན་ནོ། །འདིའི་མཚམས་སུ་དབང་ཕྱུག་མ་ཉེར་བརྒྱད་ལ་ཐུག་ཡོད་ལ།
དབང་ཕྱུག་མ་ཉེར་བརྒྱད་ཀྱི་སྔགས་མཇུག་གི་སྐྱོ་རྣམས་ས་བོན་གྱི་ཡི་གེ་ཡིན་
ནོ། །དང་པོ་ཤར་གྱི་དཀར་མོ་མ་བདུན་ནི། ཨོཾ་མ་ནུ་རཀཱ་སཱི་ཁྱོཝའདི་སྲིན་མོ་



. ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
ཆེན་མོ་མིའི་སྲིན་མོ་ཡིན། ཨོཾ་བྲ་མ་ནི་བོརྩཚངས་མ། ཨོ་རེའུ་ཏྲི་མ་ཧོ༔དབང་
མོ། ཨོཾ་བྷ་ན་བླ་བྱོལྕགཏོག་འདོད་སྲེ་གདོང་ཅན་ཁྱབ་འཇུག་གི་ཆུང་མ། ཨོཾ་
ཀིའུ་རི་མ་ལྕགཞོན་ནུ་དྲེད་གདོང་སྨིན་དྲུག་གི་ཆུང་མ། ཨོཾ་ཨིནྡྲ་ཡ་ནི་བྷོ་བརྒྱ་
བྱིན་གྱི་ཆུང་མ། དེ་ལྟར་བསྐྱེད་ཆོག་ལྟར་དུ་སྦྱར་རྒྱུ་ཡིན་ནོ། །ཨོཾ་སེང་ཧ་ཀ་
ལ་ནི་བྱོ༔ ཨོཾ་ཨ་མྲྀ་ཏཾ་བྷོ། ཨོ་སིའུ་ནི་ ཨོཾ་ཏ་ན་ཏཾ་བྷོ༔ ཨོ་རཀ་སི་
ཨོཾ་བག་ཤ་སཱི་ཁྱོ་ ཨོཾ་ར་ཏྲི་མ་སྦྱོ༔ ཨོཾ་རེ་ཌི་རེ་མ་ཏྲི་རྒྱུ༔ ཨོཾ་ཨེ་
ཀ་ཙ་ར་མ་བྷོ། ཨོཾ་མ་ནུ་ཧ་ར་མ་སྦྱོ༔ ཨོ་སི་ཏི་ཀ་བྱོ། ཨོཾ་བ་ཡ་བེ་བློ་
ཨོཾ་མ་ཧཱ་མཱ་ར་ན་བོ། ཨོཾ་ཨགེ་ཡེ་བོ༔ ཨོཾ་པཱ་ར་ཧཱི་བྱོ་ ༀ་ཙ་མུན་ཏྲི་བྷོ་
ཨོཾ་པུ་ཏ་ནི་བློ། ཨོཾ་པ་ནི་བཛྲ་བྷོ༔ ཨོཾ་བཛྲ་མ་ཧཱ་ཀཱ་ལ་བློ༔ ཨོཾ་ཙཀཱ་ལ་
བཛྲ་བྷོ། ཨོཾ་བཛྲ་བུམ་པ་ཀ་ར་ན་ཁྱོ ཨོཾ་བཛྲལཾ་པོ་དྷ་རཱ་ན་བྱོ༔ ལས་བྱང་
ཆུང་བའི་བསྐྱེད་ཆོག་གི་ནང་ན་ཕྱོགས་རེར་དབང་ཕྱུག་མ་དྲུག་རེ་རྡོ་རྗེ་ཁུ་བྱུག་མ་དང་
ར་གདོང་མ་ལ་སོགས་པ་བཞི་ཡང་ཕྱོགས་བཞི་ལ་ཁ་ཁར་བྱས་ནས་གསུངས་པས་
མདོར་ན་ཉེར་བརྒྱད་ཡིན་ལུགས་འདྲ་ལ། ཡིག་བརྒྱའི་སྔགས་དོན་ཁ་རྩང་བཤད་
པ་ལྟར་ཡིན་ཞིང་། ཕྲིན་ལས་ཀྱི་ཁ་སྒྱུར་སྐབས་ལས་བཞིའི་སྔགས་ནད་གདོན་
བར་ཆད་སྒྲིབ་གཉིས་བག་ཆགས་དང་བཅས་པ་ཐམས་ཅད་ཤནྟིཾ་ཀུ་རུ་ཡེ་སྭཱ་ཧཱའདིའི་
སྔགས་དོན་ཞི་བར་གྱུར་ཅིག་ཅེས་པའི་དོན་ཡིན། ཚེ་བསོད་དཔལ་འབྱོར་ཡེ་ཤེས་
ཡོན་ཏན་ཐམས་ཅད་པུཎྚི་ཀུ་རུ་ཡེ་སྭཱ་ཧཱ༔འདི་འཕེལ་བར་གྱུར་ཅིག་ཅེས་པའི་དོན།
ལྷ་འདྲེ་མི་གསུམ་ཟས་ནོར་ལོངས་སྤྱོད་ཐམས་ཅད་ཝཱ་ཤཾ་ཀུ་རུ་ཡེ་སྭཱ་ཧཱ༔འདི་དབང་དུ་
གྱུར་ཅིག་གི་དོན། གནོད་བྱེད་དགྲ་བགེགས་དུག་ལྔ་དུག་གསུམ་ཐམས་ཅད་མཱ་ར་
ཡ་ཕཊརྡུལ་དུ་རློག་ཅིག་ཅེས་པའི་དོན། ཅེས་པ་རྣམས་རིམ་པ་ལྟར་སྔགས་ཤམ་
24g



སྤྱི་དོན་དམིགས་གནད་བཤད་པ།
དུ་འདོག་ཅིང་དམིགས་རིམ་བསྒྱུར་ཏོ༔ ཞེས་ཏེ་རྩ་སྔགས་བོ་དྷི་ཙིཏྟའི་མཇུག་ལ་
བཏག་ནས་ལས་བཞིའི་དམིགས་པ་སོ་སོར་ཁར་བསྒྱུར་དེ་གསུངས་པ་ཡིན་
ནོ། །ཡང་ལྷ་ཚོགས་ཐམས་ཅད་ཀྱི་ཐུགས་ཀར་ཧཱུྃ་ཡིག་གསལ་བས་འོད་ཟེར་འཕྲོ་
འདུ་ལ་དམིགས་ཏེ་ཧཱུྃ་གི་བཟླས་པ་བྱ་བ་རང་གཞུང་གི་དགོངས་པ་ཡིན་པས་གང་
འོས་བཟླའོ་ཞེས་གསུངས་ཏེ། ཧཱུྃ་བཟླས་འདི་ལས་བྱང་གཞུང་ནས་དམིགས་པ་
འདི་ཙམ་མ་གཏོགས་མ་གསུངས་ལ། བསྙེན་ཡིག་དང༌། ་ དཀྱིལ་ཆོག
རིགས་མཐུན་གྱི་ཆོ་ག་གཞན་ལ་བལྟ་རྒྱུ་མ་བྱུང་མོད་ཧཱུྃ་ཡིག་འདི་བདེ་བར་གཤེགས་
པ་ཐམས་ཅད་ཀྱི་ཐུགས་སྲོག་གི་སྙིང་པོ་ཐུགས་རྡོ་རྗེ་འགྱུར་བ་མེད་པ་ཞི་ཁྲོ་ཀུན་འདུས་
ཀྱི་ངོ་བོ་རྡོ་རྗེ་སེམས་དཔའི་ཐུགས་སྲོག་ཡིན་ཞིང་། དེས་ན་ལས་བཞི་མཆོག་དང་
ལྔ་ཡི་ཕྲིན་ལས་ཐམས་ཅད་ཀྱི་འཕྲོ་གཞི་མིན་པའི་ཐབས་མེད་དོ།།
ཁ༽ སྤྱི་དོན་དམིགས་གནད་བཤད་པ།
དེ་ལྟར་ན་ལྷ་ཚོགས་ཐམས་ཅད་ཀྱི་ཐུགས་ཀར་ཧཱུྃ་ཡིག་གསལ་ནས་འོད་ཟེར་འཕྲོ་འདུ་
བྱེད་པའི་སྐབས་སུ་སྲོག་སྡོམ་གཟེར་བཞི། རྫོང་འཕྲང་སྲོག་གསུམ་གྱི་བསྐྱེད་
རྫོགས་ཀྱི་གནད་འདུས་པའི་དགོངས་དོན་བཅང་ས་ལ་ལྷག་པར་དུ་ཁེལ་བ་ཡིན་ལ།
དེས་ན་འདི་དང་འབྲེལ་ནས་སྤྱིའི་གོ་དོན་གྱི་ཐོག་ནས་ཕྲན་བུ་ཞིག་ཞུས་ན་བསམ།
གསང་སྔགས་རྡོ་རྗེའི་ཐེག་པའི་ལམ་ནས་ཚེ་ལུས་གཅིག་གིས་རྣམ་གྲོལ་སངས་རྒྱས་
ཀྱི་སར་བགྲོད་ཐུབ་ཅིང་། དེ་ལྟར་བགྲོད་ཐུབ་པའི་གསང་སྔགས་རྡོ་རྗེ་ཐེག་པའི་
ལམ་དེ་ཐམས་ཅད་ཚུར་བསྡུས་ན་བསྐྱེད་རྫོགས་ཟུང་འཇུག་རྡོ་རྗེའི་ལམ་ལ་འདུས་
སོ། །དེས་ན་བསྐྱེད་རྫོགས་ཟུང་འཇུག་ཅེས་པ་ཐབས་ཤེས་ཟུང་དུ་འཇུག་ཅིག་ཡིན་
249



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
པས་ཐབས་བསྐྱེད་པའི་རིམ་པ་དང་། ཤེས་རབ་རྫོགས་པའི་རིམ་པ་གཉིས་ཀ་ཡིན་
ལ། དེའི་ནང་གི་ཐབས་བསྐྱེད་པའི་རིམ་པ་དེ་ལ་མཚོན་ན་སྲོག་སྡོམ་གཟེར་བཞིའི་
ནང་དུ་མ་འདུས་པ་ཞིག་མེད་ཅིང་། བསྐྱེད་རིམ་གྱི་ལམ་ཐམས་ཅད་སྲོག་སྡོམ་
གཟེར་བཞིའི་ནང་དུ་འདུས་པ་དང་། དེ་ཐམས་ཅད་མ་ཤེས་ན་བསྐྱེད་རིམ་གཏན་
ནས་མ་ཤེས་པ་ཡིན་ཟེར་ཆོག་གོ །བསྐྱེད་རིམ་བཤད་སྐབས་མར་གྱི་འཁོར་བ་དང་
གནས་ཚུལ་མཐུན་པ་ཞིག་གི་སྒོ་ནས་གསུངས་ཡོད་ཅིང་། བདག་སྲས་དང་གཞན་
སྲས་ལ་སོགས་པ་སྐྱེ་གནས་རྣམ་པ་བཞི་དང་སྒོ་བསྟུན་ནས་གསུངས་ལ། དེ་ལོས་
གསུང་འུ་ཚོ་འཁོར་བ་ན་གནས་པའི་སེམས་ཅན་གྱིས་འཁོར་བའི་བག་ཆགས་སྦྱང་
ཞིང་དག་དགོས་པས་སོ། །དེ་དག་པའི་ཐོག་ནས་ཡར་མྱང་འདས་དང་བཞུགས་
ཚུལ་མཐུན་པར་གསུངས་ཡོད་ཅིང་། དེ་གསུང་ལོས་དགོས་སངས་རྒྱས་ཀྱི་མཛད་
པ་ལམ་དུ་བྱས་ནས་འབྲས་བུ་གཞི་ལ་རྫོགས་དགོས་པས་ཡིན་ལ། དེ་དང་མཉམ་
དུ་བསྐྱེད་རིམ་དེ་ཡང་རྫོགས་རིམ་དང་མཐུན་པར་ཆོས་ཉིད་སྐྱེ་མེད་ཀྱི་ཀློང་དུ་ལ་ཟླ་
དགོས་པས་རྫོགས་སྨིན་སྦྱངས་གསུམ་དེ་ལྟར་ཚང་དགོས་ན་རིམ་གཉིས་ཟུང་འཇུག་
གི་ལམ་གྱི་སྨིན་བྱེད་དེ་ལ་བརྟེན་ཏེ་དེ་ལྟ་བུའི་དག་རྫོགས་སྨིན་བྱེད་ཚང་བའི་ཐོག་ནས་
གཟེར་བཞི་དང་པོར་བཤད་ནས་དེའི་རྗེས་སུ་སྲོག་སྡོམ་ལུགས་དེ་ཤེས་དགོས་
སོ། །གཟེར་བཞི་གང་ཡིན་ཞེ་ན། ཏིང་འཛིན་ལྷའི་གཟེར། སྙིང་པོ་སྔགས་
ཀྱི་གཟེར། དགོངས་པ་མི་འགྱུར་བའི་གཟེར། འཕྲོ་འདུ་ཕྲིན་ལས་ཀྱི་གཟེར་
རྣམས་ཡིན་ནོ། །གཟེར་ཞེས་པ་ཡིག་སྐད་ཡིན་ལ་དོན་ལ་འུ་ཚོའི་ཁ་སྐད་ལ་འཛེར་
ཞེས་པའི་དོན་ཡིན་ཞིང་། མདོར་ན་མི་འགྱུར་བ་བརྟན་པར་བྱས་པའི་དོན་ཡིན་
ནོ། །དེ་ལྟར་ན་གཟེར་བཞིའི་ནང་གི་ཏིང་འཛིན་ལྷ་ཡི་གཟེར་ཞེས་པ་ནི་ཏིང་འཛིན་
250



སྤྱི་དོན་དམིགས་གནད་བཤད་པ།
རྣམ་པ་གསུམ་རང་རེས་གོང་ནས་བཤད་ཟིན་པའི་དེ་བཞིན་ཉིད་ཀྱི་ཏིང་ངེ་འཛིན།
ཀུན་སྣང་གི་ཏིང་ངེ་འཛིན། རྒྱུའི་ཏིང་ངེ་འཛིན་དང་གསུམ་ལ་གཞིར་བྱས་ནས་སྐྱེ་
གནས་བཞིའི་བག་ཆགས་སྦྱངས་པ་དང་མཉམ་དུ་ཕྱི་སྣོད་གཞལ་ཡས་ཁང་དང་ནང་
བཅུད་ལྷ་རུ་གསལ་དགོས་ཤིང་། དེ་ལྟར་གསལ་བ་ཡང་སྣང་སྟོང་ཟུང་དུ་འཇུག་
པ་མ་འདྲེས་ཡོངས་རྫོགས་སུ་གསལ་དགོས་པ་དེ་ཡིན་ནོ། །སྙིང་པོ་སྔགས་ཀྱི་
གཟེར་ཞེས་པ་ནི་ལྷ་ཚོགས་གང་གསལ་ཡང་སེམས་དཔའ་སུམ་བརྩེགས་ཏེ་བདག་
དམ་ཚིག་སེམས་དཔའ། ཐུགས་ཀར་ཡེ་ཤེས་སེམས་དཔའ། དེའི་ཐུགས་ཀར་
ཏིང་འཛིན་སེམས་དཔའ་ཐུགས་སྲོག་ཡི་གེའི་རིམ་པ་བསྒོམས་ཏེ་བཟླས་པ་ངག་གི་
སྔགས་བཟླས་སྐབས་ཐུགས་སྲོག་གི་སྔགས་ཕྲེང་འཁོར་བ་ལ་དམིགས་དགོས་
སོ། །དེ་ཡང་གྲངས། དུས། མཚན་མ་དང་སྦྱར་ཏེ་འབྲུ་འབུམ་དང་བྱེ་ཆུང་
ལ་སོགས་པ་ལྟ་བུའི་གྲངས། ལོ་དང་ཟླ་བ་ཞག་ལ་སོགས་པའི་ཁ་གྲངས་ངེས་པ་
ལྟ་བུ་དུས། ལྷ་འགྲུབ་པའི་རྟགས་ཞལ་གཟིགས་པ་ལ་སོགས་པ་གྲུབ་པའི་མཚན་
མ་མཐོང་བ་མཚན་མ་སྟེ་དེ་ལྟ་བུའི་བར་དུ་སྒྲུབ་རྒྱུ་ལ་སོགས་པ་དེ་ཡིན་
ནོ། །དགོངས་པ་མི་འགྱུར་བའི་གཟེར་དེ་ནི་ཆོས་ཉིད་ཀྱི་ལྟ་བས་རྩིས་ཟིན་པར་བྱེད་
པ་དེ་ཡིན་ཞིང་། སྣང་གྲག་སྣོད་བཅུད་ཐམས་ཅད་ལྷ་དང་གཞལ་ཡས་སུ་ལྷུན་
གྱིས་གྲུབ་པར་གསལ་བ་དེ་ཡང་ཆོས་ཉིད་དག་མཉམ་ཆེན་པོའི་རང་རྩལ་སྣང་སྲིད་
གཞིར་བཞེངས་ཀྱི་དཀྱིལ་འཁོར་དམ་ཡེ་བསྒྲུབ་བྱ་དང་སྒྲུབ་བྱེད་ཀྱི་གཉིས་འཛིན་
སྤངས་པའི་གཉིས་མེད་མཉམ་པ་ཆེན་པོའི་འཁོར་འདས་ཡེ་སངས་རྒྱས་པའི་དཀྱིལ་
འཁོར་དུ་ཤེས་པ་དེ་ཡིན་ནོ། །དེའི་སྟེང་དུ་འཕྲོ་འདུ་ཕྲིན་ལས་ཀྱི་གཟེར་ནི་ཐུགས་
ཀའི་སྔགས་ཕྲེང་ལས་འོད་ཟེར་འཕྲོས་དོན་གཉིས་སྒྲུབ་པ་སྟེ། ཕྱོགས་བཅུ་རྒྱལ་བ་
251



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྲས་བཅས་ཀྱི་ཞིང་ཁམས་ན་བཞུགས་པའི་དཀྱིལ་འཁོར་གྱི་འཁོར་ལོ་ལ་མཆོད་བྱ་
དང་མཆོད་བྱེད་གཉིས་སུ་མེད་པའི་བདེ་སྟོང་ཡེ་ཤེས་ཀྱི་མཆོད་པ་ཕུལ། གཞན་
སྣང་གནས་དོན་ལུས་སུ་ཨ་འཐས་ནས་འཁྲུལ་བའི་དབང་དུ་གྱུར་བའི་འགྲོ་བའི་དོན་
བྱས། དེ་དག་གི་སྡིག་སྒྲིབ་སྦྱངས། སྲིད་པ་མིང་མེད་དུ་དག་ནས་སངས་
རྒྱས་ཀྱི་སར་འགོད་རྒྱུའི་དོན་གཉིས་ལྷུན་གྲུབ་ཀྱི་རྣལ་འབྱོར་དེ་ལྟ་བུ་ཞིག་ཡིན་
ནོ། །དེ་ལྟ་བུའི་གཟེར་བཞི་དེ་ལྟ་སྒོམ་སྤྱོད་འབྲས་བཞི་ཡང་ཡིན་ཏེ། དགོངས་
པ་མི་འགྱུར་བའི་གཟེར་ལྟ་བ་ཡིན། དེ་ཡིན་པས་ན་གཞི་ལམ་འབྲས་གསུམ་ཡང་
དེ་བཞིན་དུ་ཡིན་ལ། ཏིང་འཛིན་ལྷ་ཡི་གཟེར་དེ་སྒོམ་པ་ཡིན་པ་དང་། སྙིང་པོ་
སྔགས་ཀྱི་གཟེར་དེ་སྒོམ་པ་དང་སྤྱོད་པ་གཉིས་ཀ་ཡིན་ཞིང་། དེ་ལམ་ཡང་ཡིན་
ནོ། །འཕྲོ་འདུ་ཕྲིན་ལས་ཀྱི་གཟེར་དེ་འབྲས་བུ་ཡིན་ལ། འབྲས་བུ་ཡིན་པའི་རྒྱུ་
མཚན་ནི་མཆོག་ཐུན་གྱི་ཕྲིན་ལས་བསྒྲུབས་ནས་སངས་རྒྱས་ཀྱི་ཕྲིན་ལས་ད་ལྟ་ནས་
ལམ་དུ་བྱེད་པས་ཡིན་ནོ། །སྲོག་སྡོམ་གཟེར་བཞི་ལྟ་སྒོམ་སྤྱོད་གསུམ་གཞི་ལམ་
འབྲས་གསུམ་གང་ནས་བཤད་ཀྱང་དེ་རྣམས་ཐ་དད་དང་ཡ་བྲལ་རེས་འཇོག་ཅན་མ་
ཡིན་པར་དབྱེར་མེད་ཟུང་འཇུག་ཏུ་ཤེས་དགོས་སོ། །དེས་ན་སྲོག་སྡོམ་གཟེར་བཞི་
ཟེར་ན་གཟེར་དེ་ལྟར་ཡིན་ན་སྲོག་ཇི་ལྟར་སྡོམ་ཞེ་ན། གཞི་ལྟ་བས་འཁོར་འདས་
མཉམ་ཉིད་དུ་རྟོགས་ནས་སྲིད་དང་ཞི་བ་གཉིས་ཀའི་སྲོག་ལ་དབང་བསྒྱུར། ལམ་
སྒོམ་པས་ལྷ་སྔགས་ཆོས་ཉིད་ཀྱི་འཁོར་ལོའི་སྒོ་ནས་བསྐྱེད་རྫོགས་གཉིས་ཀྱི་སྲོག་ལ་
དབང་བསྐྱར། འབྲས་བུ་དོན་གཉིས་ལྷུན་གྲུབ་ཀྱི་སྤྱོད་པས་ཐབས་ཆེན་བསམ་
གྱིས་མི་ཁྱབ་པའི་སྲོག་འཕྲོག་པ་དེ་དཔེར་བཞག་ན་གཟའ་སྒྲ་གཅན་གྱིས་ནམ་མཁའི་
ཟླ་བ་གཅིག་ཟིན་ཚེ་ཆུ་ནང་གི་ཟླ་གཟུགས་ཇི་སྙེད་པོ་རང་ཤུགས་ཀྱིས་ཟིན་པ་དང་འདྲ་
252



སྤྱི་དོན་དམིགས་གནད་བཤད་པ། །
བར་སྲོག་སྡོམ་གཟེར་བཞིའི་མན་ངག་གི་གནད་གཅིག་ཤེས་དུས་མདོ་རྒྱུད་མན་ངག་
གི་དགོངས་གནད་མང་པོ་ཞིག་མཉམ་དུ་ཟིན་ཡོད་དོ། །དེ་བཞིན་དུ་རྫོང་འཕྲང་
སྲོག་གསུམ་གྱི་ཐོག་ནས་བཤད་ན་ཡང་བདག་ཉིད་ལྷ་ཡི་རྣལ་འབྱོར་དུ་གསལ་ཐེབ་
པའི་བསྐྱེད་རིམ་གྱི་རྫོང་ཟིན་པར་བྱེད་པ་ལ་བྱིངས་རྒོད་དང་དམན་སེམས་ཀྱི་འཕྲང་
ལས་གྲོལ་ནས་སྣང་སྟོང་ཟུང་འཇུག་ཆོས་ཉིད་འདུས་མ་བྱས་ཀྱི་གནས་ལུགས་ཇི་
བཞིན་དུ་རྫོགས་རིམ་གྱིས་སྲོག་མཁར་དེ་ཚུགས་དགོས་ཤིང་། དེ་ཚུགས་པ་དེ་
གལ་ཆེན་དོན་ཆེན་ཡིན་ལ། དེའི་ཕྱིར་ན་འདིའི་བསྐྱེད་རྫོགས་ལ་བསྐྱེད་རྫོགས་ཀྱི་
གནད་དང་། བཟླས་པ། ཁྱད་པར་དུ་བཟླས་པའི་སྐོར་འདི་ནས་སྔོན་ཆད་སྒོམ་
རིམ་གྱི་ཡིག་ཆ་འདྲ་མི་འདྲ་དང་། རིགས་མཐུན་གྱི་རྒྱུད་སྡེ་གཞན་དག་གི་ཕྱག་
བཞེས་འདྲེས་སོང་བ་ལྟ་བུ་དེ་འདྲ་མང་པོ་ཡོད་པའི་རྒྱུ་མཚན་གྱིས་ཀཿ ཐོག་པ་ཀུན་
གཟིགས་ཚེ་དབང་མཆོག་གྲུབ་ལ་སོགས་པའི་གསུང་ལས་དཔོག་ཐུབ་
བོ། །གནད་ཀ་དེ་ལྟ་བུ་ལ་བརྟེན་ནས་ཞི་ཁྲོ་རང་རྐང་གི་བསྙེན་སྒྲུབ་ཡན་ལག་
བཞིའི་གནད་ཚང་བའི་འཛབ་བཟླས་ཚངས་པའི་སྒྲ་དབྱངས་འཁོར་འདས་རང་གྲོལ་
འདི་ཁམས་གྲུབ་དབང་རྫོགས་ཆེན་པའི་གདན་ས་འདིའི་ཕྱག་བཞེས་འཆུག་མེད་རྐང་
ཐུབ་འཁྱེར་བདེ་བའི་ཆེད་དུ་ཚིག་ཉུང་དོན་འདུས་ཀྱི་ཐོག་ནས་དམ་པ་གོང་མ་ཚོས་
གཏན་ལ་ཕབ་པས་མི་ཚད་ཡབ་སྲས་བརྒྱུད་པ་དང་བཅས་པས་བྱིན་གྱིས་བརླབས་
པའི་བྱིན་རླབས་ཅན་ཡིན་ནོ། །དེས་ན་བྱིན་རླབས་མ་ཉམས་པའི་བརྒྱུད་པའི་ཕྱག་
བཞེས་འདི་ལ་ད་ལྟའི་བར་དུ་ཕྱག་ལེན་དུ་འདེབས་པ་འདི་བཞིན་ཡིན་ལ། དེ་ལྟར་
ན་ས་ཆ་གཞན་པའི་མི་རྣམས་ཀྱིས་ཐོས་གྲོལ་འདི་ལ་ཀཿ ཐོས་རེད་དམ་རྫོགས་ཐོས་
རེད་ཅེས་དབྱེ་བ་ཕྱེ་བ་འདི་འདི་ཚོའི་ཐད་ནས་ཡིན་པ་དང་། སྤྱིར་བཏང་གི་མི་མང་



. ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཆེ་བ་མ་དགོས་དང་གྲྭ་བ་མང་ཆེ་བ་སྡེ་སྣོད་གསུམ་གྱི་སྤངས་ཀློག་བྱེད་མཁན་དག་
དག་མ་ཡིན་ཞིང་། མཐོང་བརྒྱད་ཀྱི་ཕྱག་ལེན་འདིའི་ཐད་ནས་ཆོས་བརྒྱུད་ཀྱི་དབྱེ་
བ་ཕྱེ་བྱེད་བྱེད་ཅིན་ཡོད་པས། དེ་ཡང་རྒྱུ་མཚན་མེད་པ་མ་ཡིན་ནོ། །སྔ་འགྱུར་
བཀའ་གཏེར་གྱི་བརྒྱུད་པ་དེ་ལ་བཀའ་མ་ལ་མཚོན་ན་བརྒྱུད་པ་གསུམ་ལྡན་ཟེར་ཞིང་། །
གཏེར་མ་ལ་བརྒྱུད་པ་དྲུག་ལྡན་དང་དགུ་ལྡན་ལ་སོགས་པ་ཟེར་རོ། །དེས་ན་རྒྱུད་
སྡེ་དང་སྒྲུབ་སྡེ་གཉིས་ཀ་མི་འབྲེལ་བ་ཞིག་མ་ཡིན་ཏེ། རྒྱུད་སྒྲུབ་ཐབས་དང་
འབྲེལ། སྒྲུབ་ཐབས་མན་ངག་དང་འབྲེལ། མན་ངག་ཆོག་ཁྲིགས་དང་འབྲེལ།
ཆོག་ཁྲིགས་ཕྱག་བཞེས་དང་འབྲེལ་ཞེས་ནམ་རྒྱུན་ཞུ་བཞིན་པ་དེ་ཡིན་ནོ། །མཐོང་
བརྒྱུད་ཀྱི་ཕྱག་ལེན་ཆོས་བརྒྱུད་རང་གི་ལུགས་མི་འཕྱུག་པ་ནི་ཁུངས་བརྒྱུད་པའི་བྱིན་
རླབས་མི་འཁྱར་བ་ལ་ཐུག་ཡོད་དོ། །དེ་ཅི་ཕྱིར་དུ་བཤད་ཅེ་ན། འཛབ་བཟླས་
ཀྱི་སྐབས་སུ་ཐོན་དུས་ལྷ་ཚོགས་ཞི་བ་ཟེར་མཁན་ཡོད་ཚད་རྫོགས་ལུགས་ཀྱི་བརྒྱུད་པ་
ལས་མཆེད་པ་ཡིན་པའི་རྟགས་བསྟན་པ་ཡིན་ལ། ཕྱག་ལེན་ཅུང་ཟད་འདྲ་མི་འདྲ་
རེ་ཉེ་བའི་དགོན་ལག་ངོ་མ་ཡིན་ཀྱང་དར་སྲོལ་གྱི་དབང་གིས་ཁྱད་པར་ཆུང་ཙམ་རྒྱུག་
ཡོད་ཅིང་། གཙོ་ཆེ་བ་བརྒྱུད་སྲོལ་གྱི་རིམ་པ་དང་། བསྐྱེད་རྫོགས་ཀྱི་འགྲོས།
ཆོ་གའི་སྙིང་པོ་འཛབ་བཟླས་བསྙེན་སྒྲུབ་ཡན་ལག་བཞིས་གཞུང་སྲོང་ལུགས་དེ་ཚོ་
གལ་ཆེའོ། །ཆུང་ས་ནས་བྱང་འདྲེན་པས་ཚིག་མགོ་ལེན་ལུགས་ལ་ས་ཆའི་སྐད་
གདངས་ཀྱི་ངག་གཤིས་ཀྱིས་འདྲ་མི་འདྲ་ཡོད་རྒྱུ་དང་། ཕྱག་ལེན་གྱི་ཐད་ནས་
དཔེར་བཞག་ན་ཕྱག་འཚལ་སའི་རིགས་ཤིག་ཡིན་ན་ས་ཆ་གཅིག་ནས་ཐལ་སྦྱར་
མཛད་རྒྱུ་ཡོད་ན་ས་ཆ་གཅིག་ནས་ལས་རྡོར་ཡར་ལངས་ནས་ཕྱག་འཚལ་རྒྱུ་དེ་ཚོ་
སྤྲོས་པ་ཆེ་ཆུང་དང་གྲྭ་ས་ཆེ་ཆུང་གི་ཚོགས་སྒྲིགས་ལ་ལྟོས་ས་ལྟོས་འཇོག་གི་ཁྱད་
254



སྤྱི་དོན་དམིགས་གནད་བཤད་པ། །
པར་ཙམ་རེ་རེད་མ་གཏོགས་པའི་གཞན་གྱི་ཁྱད་པར་ཆེན་པོ་རྩ་བའི་དོན་དག་འཕྱུག་
སོང་བ་ཞིག་མ་ཡིན་ནོ། །དེས་ན་སྐབས་ཐོབ་ཀྱི་བཤད་བྱ་གང་ཡིན་ན་བཟླས་པའི་
སྐབས་སུ་བསྙེན་སྒྲུབ་ཡན་ལག་བཞི་བོ་བཟླས་དམིགས་འཁོར་འདས་རང་གྲོལ་འདི་
ལ་ཚང་བ་ཡིན་ཞིང་། བསྙེན་ཡིག་གཞན་དག་ལག་ལ་ཡོང་ཡང་མ་ཡོང་ལ།
དགོས་ཀྱང་མི་དགོས་བསམ། གཞན་པ་ཞིག་ཁྱེར་ནས་འགེབས་མི་དགོས་པ་
དང༌། འདི་རང་ལུགས་བརྒྱུད་པའི་ཕྱག་བཞེས་ཆ་ཚང་གནད་འདུས་ཡིན་པས་
འདིའི་ཐོག་ནས་གོ་དོན་འཇག་དགོས་སོ། །བསྙེན་པ། ཉེ་བསྙེན། སྒྲུབ་པ།
སྒྲུབ་ཆེན་ཏེ་བསྙེན་སྒྲུབ་ཡན་ལག་བཞི་ཡིན་ལ། ལྷ་ཚོགས་ཞི་བ་རྣམས་ཀྱི་ཐུགས་
ཀར་ཟླ་བ་དང་ཁྲོ་བོ་རྣམས་ཀྱི་ཐུགས་ཀར་ཉི་མའི་གདན་ལ་རང་སྲོག་ས་བོན་གྱི་མཐར་
ཞི་བ་ལ་བོ་དྷི་ཙིཏྟ་དང་ཁྲོ་བོ་ལ་རུ་ལུའི་སྔགས་སམ་རང་སྔགས་རྣམས་ཀྱིས་བསྐོར་
ཞེས་པ་ཡན་ཆད་ཀྱིས་བསྙེན་པ་བསྟན་ལ། འུ་ཚོས་གཞུང་ཤིང་ངོས་ལ་དམིགས་
རིམ་ཁོང་རྣམ་པས་ཆེད་དུ་བྲིས་ཡོད་ས་ཡོད། དེའི་དམིགས་པ་དེ་དང་ལྡན་པའི་
ཐོག་ནས་འུ་ཚོས་བསྙེན་པ་ཞག་བདུན་དུ་བྱེད་འཆར་ཡིན་པ་དང༌། དེ་རིང་ཉིན་ལྔ་
བ་ཡིན་ཞིང་། ཞག་བཞི་བ་ཡིན། དེ་ལྟ་བུའི་སྔགས་ཀྱིས་བསྐོར་བ་ལས་འོད་
ཟེར་འཕྲོས་མདུན་བསྐྱེད་ཀྱི་ལྷ་ལ་ཕོག་དེའི་ཐུགས་ཀ་ནས་འོད་ཟེར་འཕྲོས་དུས་གསུམ་
བདེ་གཤེགས་རྣམས་ཀྱི་ཐུགས་རྒྱུད་བསྐུལ་བྱིན་རླབས་ཐམས་ཅད་འོད་ཕུང་གི་རྣམ་པ་
སྔགས་ཕྲེང་ལ་ཐིམ་འོད་ཟེར་འབར་ཞེས་པ་འདི་ཡན་ཆད་དམིགས་པ་དང་སྦྲེལ་ནས་
བཟླ་རྒྱུ་དེ་ལ་ཉེ་བསྙེན་ཟེར་རོ། །འདི་བདག་དོན་དུ་བྱིན་རླབས་བསྡུ་བའི་དམིགས་
པ་ཡང་ཡིན་ཞིང་། འདི་ང་ཚོས་ཉི་མ་དྲུག་བྱས་ན་བསམ་གྱིན་ཡོད། སླར་ཡང་
ཐུགས་ཀའི་འོད་ཟེར་བཀའ་སྲུང་དམ་ཅན་རྣམས་ལ་ཕོག་འདི་ཁྱེད་རྣམ་པས་གསུང་
25



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
དུས་དེ་ཡན་ཆད་མ་གཏོགས་འདོན་མི་དགོས་པ་མ་ཡིན་ཀྱང་གཙོ་ཆེ་བའི་དམིགས་
པའི་ཁ་བསྐྱར་དེ་དེའི་མཚམས་མཚམས་སུ་ཚིག་རྩུབ་ཀྱི་དབྱེ་བ་ཕྱེ་མཚམས་དེའི་ཐོག་
ཏུ་མདོ་མཚམས་ལྟ་བུ་ཕྱེ་དགོས་སོ། །སླར་ཡང་ཐུགས་ཀའི་འོད་ཟེར་བཀའ་སྲུང་
དམ་ཅན་རྣམས་ལ་ཕོག་སྔོན་གྱི་དམ་བཅའ་དྲན་པས་ཅི་བསྒོ་བའི་ལས་ཐམས་ཅད་
ཐོགས་མེད་དུ་སྒྲུབ་པར་བསམ་ཞེས་གསུངས་པ་འདི་ཡན་ཆད་བཀའ་སྲུང་ལས་ལ་
བསྐུལ་བའི་དམིགས་པ་ཡིན་ནོ། །དེ་དང་སྦྲེལ་ནས་སེམས་ཅན་ཐམས་ཅད་ལ་
འོད་ཟེར་ཕོག་པས་ཞེས་པ་དེ་གཞན་དོན་ཕྲིན་ལས་ཀྱི་དམིགས་པ་ཡིན་ཞིང་། སྣང་
སྲིད་དག་པ་ཞེས་པ་ནས་བདག་གཞན་གཉིས་མེད་ཀྱི་བཟླས་དམིགས་ཡིན་
ནོ། །གོང་གི་སླར་ཡང་ཐུགས་ཀའི་འོད་ཟེར་གསུང་ས་ནས་སྣང་སྲིད་དག་པ་ལྷ་ཡི་
ཞིང་དང་རྩ་བ་གསུམ་གྱི་རང་བཞིན་དུ་གྱུར་ཞེས་པའི་བར་དེ་སྒྲུབ་པ་སྟེ་བསྙེན་སྒྲུབ་
ཡན་ལག་བཞིའི་ནང་གི་གསུམ་པ་དེ་ཡིན་ནོ། །སྒྲུབ་པ་འདི་ལ་ང་ཚོས་ཉི་མ་ལྔར་
བྱས་ན་བསམ་གྱིན་ཡོད། འདིའི་རྗེས་ནས་དངོས་གྲུབ་བསྐུལ་བའི་བཟླས་
དམིགས་དང་སྦྲེལ་ནས་དངོས་གྲུབ་ལེན་པ་དེ་སྒྲུབ་ཆེན་ཡིན་ཞིང་། འདི་ཉི་མ་
གསུམ་བྱས་ན་བདུན་གསུམ་ཉི་ཤུ་རྩ་གཅིག་གི་རང་རེའི་ད་རེས་ཀྱི་བསྙེན་སྒྲུབ་དབུ་
འཛུགས་པའི་དུས་ཚོད་མི་རིང་མི་ཐུང་ལ། སྤྱིར་བཏང་གིས་བསྙེན་ཚད་ཚད་མཐུན་
རྒྱས་པ་ཞིག་ལ་དེ་ཙམ་གྱིས་ག་ན་ཡོང་སྟེ་འབྲིང་དང་ཐ་མའི་བཟླས་གྲངས་ཀྱང་འགྲོ་
དཀའ་ཡང་། འོན་ཀྱང་འདུས་པའི་བྱིན་རླབས། སྒྲུབ་གནས་ཀྱི་ཁྱད་པར།
རྒྱུན་གྱི་ཉམས་ལེན་པ་ཐུགས་དམ་ཆགས་མེད་ཅན་ཡང་མང་པོ་ཡོད་པའི་ཚོམ་བུ་
ཚོགས་སྒྲུབ་ཅིག་ཉིན་ཞག་བདུན་ལ་བསྙེན་སྒྲུབ་ཡན་ལག་བཞི་བོ་འགྲོ་བ་མ་ཟད་ཆོ་ག་
ཉིན་ཆོག་ཅིག་ལ་ཡང་གནད་དང་དམིགས་པ་ཤེས་ན་ཚང་བ་ཡིན་ལ་ཚང་ཡང་དགོས་
256



སྤྱི་དོན་དམིགས་གནད་བཤད་པ།
སོ། །དེ་ལྟར་ཡིན་ཕྱིར་ཁྱད་པར་དུ་དེ་རིང་ཁ་རྩང་དུས་ཀྱི་དབང་གིས་དབང་ཁྲིད་
དང་ཉམས་ལེན་ཕར་ཞོག བསྙེན་ཚད་བཞག་མ་དགོས་དང་འཇོག་རྒྱུ་ཡོད་པ་ཙམ་
ཡང་མི་ཤེས་པར་ཞི་ཁྲོའི་དཀྱིལ་འཁོར་ཟ་ཆོག་གི་འུར་འདོན་ཞིག་ལ་བརྩི་པའི་དུས་
ཚོད་འདི་ལ་འདི་ལྟ་བུ་བསྙེན་སྒྲུབ་ཀྱི་མཚམས་ལ་བདུན་གསུམ་ཉི་ཤུ་རྩ་གཅིག་གི་
ཞག་གྲངས་ལ་དགེ་འདུན་མང་ཚོགས་ཐུན་བཞི་བཅད་ནས་བཞུགས་རྒྱུ་འདི་ངོ་མཚར་
ཆེན་པོ་ཡིན་ཞིང༌། རྗེས་སུ་ཡི་རང་དང་བཅས་པས་ནམ་ཡིན་ན་བཀའ་དྲིན་ཆེ་ཞུ་རྒྱུ་
དེ་ཉིད་བསྟན་འགྲོ་སྤྱིའི་ངོས་ནས་རྟོགས་པའི་བསྟན་པ་སྒྲུབ་པས་བཟུང་བ་དེ་ཉིད་
བཀའ་དྲིན་ཆེ་བ་ངོ་མས་ཞེ་སྙིང་གིས་བསམ་ནས་ཞུས་པ་དེ་ལྟ་བུ་ཡིན་ནོ། །འདི་
ལྟར་བྱས་ནས་བསྙེན་སྒྲུབ་ཀྱི་ཐུན་ལ་ཞུགས་ཏེ་བཟླས་པ་བྱེད་པའི་སྐབས་སུ་རང་གར་
རྒད་པོ་རྒན་མོས་གོ་ཁ་ནས་མ་ཎི་བཏོན་པ་དང་འདྲ་བར་ལུས་ཀྱིས་དགྱེ་བ་དགུ་བ་
ཀྱོག་པ་བསྙེས་པ་དེ་འདྲ་མི་བྱེད་པར་ལུས་ཚུགས་དྲང་མོ་མདའ་འདྲ་ཞིག་བསྲངས་
ནས་བཞུགས་དགོས་ཤིང་། ངག་གིས་བཟླས་པ་འདོན་སྐབས་སྒྲ་དག་སྒྲོས་གཙང་
ཆད་ལྷག་མི་ཤོར་བར་ཕྲེང་བ་སྟོང་སྤྱག་བྱེད་མི་ཉན་ལ། སེམས་ཀྱིས་ཡར་མར་
ཐམས་ཅད་མི་དྲན་པར་ཏིང་འཛིན་དམིགས་གནད་བསྙེན་སྒྲུབ་ཡན་ལག་བཞི་བོའི་
སྐབས་དང་བསྟུན་དགོས་སོ། །དུས་རྒྱུན་དུ་ཡིན་ཀྱང་བསྙེན་སྒྲུབ་ལས་བྱང་གི་
ཡིག་སྣ་ལ་ཞིབ་ཏུ་བལྟས་ནས་ཆོས་ཁྲིད་ཀྱི་ནང་ནས་བཤད་པ་དང་གཉིས་ཀ་ར་
སྦྲགས་ནས་དེངས་སོང་གི་སྐད་ལུགས་བྱས་ན་ངས་བཤད་པ་ལ་ཁྱོད་ཚོས་ཞིབ་འཇུག་
གྱིས་ལ། འགལ་འབྲེལ་ཅི་འདྲ་རེད་ལྟོས་དང་ཆོག དཔྱད་པ་བཟང་པོས་མ་
དྲངས་ན། །ངེས་ཤེས་བཟང་པོ་ག་ལ་སྐྱེ། །ངེས་ཤེས་བཟང་པོ་མ་སྐྱེས་
ན། ། །སྒྲོ་འདོགས་ངན་པ་ག་ལ་ནུབ། །སྒྲོ་འདོགས་ངན་པ་མ་ནུབ་
257



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
ན། །ལས་རླུང་ངན་པ་ག་ལ་འགག །ལས་རླུང་ངན་པ་མ་འགགས་
ན། །འཁོར་བ་ངན་པ་ག་ལ་སྤོང༌། །འཁོར་བ་ངན་པ་མ་སྤངས་ན། །སྡུག་
བསྔལ་ངན་པ་ཅི་ལ་འཛད། །འཁོར་དང་མྱ་ངན་འདས་པ་ལ། །དོན་དུ་བཟང་
ངན་ཡོད་མ་ཡིན། །བཟང་ངན་མེད་པར་མཉམ་ཉིད་དུ། །རྟོགས་པ་ངེས་ཤེས་
བཟང་པོ་ཡིན། །ཞེས་མི་ཕམ་ཚང་གིས་གསུངས་པ་ལྟར་དུ་ཡིན་ནོ། །དེས་ན་
འུ་ཚོས་བསྐྱེད་རིམ་ཞི་ཁྲོ་སྦྲགས་མར་བྱེད་དགོས་པ་བཤད་མ་དགོས་པ་ཡིན་ཞིང༌།
ལུས་དཀྱིལ་དང་མཐུན་པར་བསྐྱེད་རིམ་གྱི་ལུས་དཀྱིལ་ལྷ་ཡི་ཕོ་བྲང་བསྒོམ་སྐབས་ཕོ་
བྲང་གི་གདན་ལ་ཞི་བའི་དཀྱིལ་འཁོར་གསལ་བཏབ། ཁྲོ་བོ་སྒོམ་པའི་གནས་
སྐབས་ན་གཞལ་ཡས་ཁང་དུང་ཁང་ཕྱུར་བུར་གཏམས་པ་ཐོག་ཕུབ་མཆོད་རྟེན་གྱི་
ལུགས་སུ་བྱས་ཡོད་པ་ཞིག་གི་ཐོག་ཕུབ་ཡོད་པའི་བུམ་དབྱིབས་ལྟ་བུའི་ནང་ན་ཞི་བའི་
དཀྱིལ་འཁོར་ཡར་ནམ་མཁར་བཏེག་ནས་འཁོར་ལོ་རྩིབ་བཞིའི་གདན་ལ་ཞི་བ་རིགས་
ལྔའི་ཚོམ་བུ་སྟེང་འོག་གཉིས་དང་མཚམས་བཞི་ལ་ཐུབ་པ་དྲུག་ཡོད་པ། བུམ་པའི་
སྒོ་བཞི་ལ་སྒོ་བ་ཡབ་ཡུམ། འོག་ཁང་གི་དཀྱིལ་འཁོར་དངོས་ལ་ཁྲག་འཐུང་ཁྲོ་
བོའི་ལྷ་ཚོགས་གསལ་བཏབ་ན་རྒྱུད་ལུང་ཐམས་ཅད་དང་མི་འགལ་བར་མ་ཟད་ལས་
བྱང་གི་རང་གཞུང་དངོས་བསྟན་ཡང་ཡིན་ལ། རང་ལུགས་དམ་པ་གོང་མའི་ཕྱག་
བཞེས་ཀྱང་དེ་ཡིན་ནོ། །དེ་ལྟར་བྱས་ན་དམིགས་པ་སྒོམ་དུས་རང་ལུས་རྒྱལ་བའི་
དཀྱིལ་འཁོར་དུ་བསྒོམ་དགོས་ཤིང་། རང་ལུས་རྒྱལ་བའི་དཀྱིལ་འཁོར་དེ་ཞི་ཁྲོ་
དམ་པ་རིགས་བརྒྱའི་ལྷ་ཚོགས་རྟེན་བརྟེན་པ་དང་བཅས་པ་སྟེ། དེ་ཡང་སེམས་
དཔའ་སུམ་བརྩེགས་དམ་ཚིག་དང་ཡེ་ཤེས་དབྱེར་མེད་དུ་བསྒོམ་ལ། དེ་དང་
བསྟུན་ནས་སྐབས་ཐོབ་ཀྱི་འོད་ཟེར་སྤྲོ་བསྡུ་ལ་སོགས་པའི་དམིགས་རིམ་རང་རང་གི་
25



སྤྱི་དོན་དམིགས་གནད་བཤད་པ།
སྐབས་ཐོབ་ཀྱི་བདེ་ཁ་བསྒྱུར་རྒྱུ་དེ་ལྟར་ཡིན་ནོ། །འཛབ་བཟླ་རྒྱུ་འདིའི་སྦྱང་བྱ་
འཁོར་བའི་མིང་ཚིག་གཉིས་ཀའི་བརྗོད་པ་དུ་མ་དང་སྒྲ་དོན་འདྲེས་འཛིན་གྱི་རྟོག་པ་དེ་
ཚོ་སྦྱངས་ཤིང་། སྦྱོང་བྱེད་བཟླས་པའི་རྣལ་འབྱོར་དེ་ཡིས། སྦྱངས་འབྲས་
སངས་རྒྱས་ནས་གདུལ་བྱ་ལ་ཆོས་འཁོར་བསྐོར་བ་ལ་སོགས་པ་མདོར་ན་གསུང་རྡོ་
རྗེས་འགྲོ་དོན་མཛད་པའི་རྟེན་འབྲེལ་བསྒྲིགས་པ་ཡིན་ནོ། །བསྙེན་སྒྲུབ་ཡན་ལག་
བཞི་འདི་གསང་སྔགས་ལམ་རིམ་ནང་ན། འདི་ཡང་ལམ་སྒྲུབ་སྦྱོར་བ་ཡི་ཞེས་
གསུངས་ཡོད་ལ། འདིའི་ཚིག་གཅིག་གི་ནང་ན་ཅི་ཞིག་བསྡུས་ཡོད་ཅེ་ན།
འདིའི་དབྱེ་བ་ལམ་དུས་ཀྱི་བསྙེན་སྒྲུབ་ཡན་ལག་བཞི་ལྡན། སྒྲུབ་པའི་དུས་ཀྱི་
བསྙེན་སྒྲུབ་ཡན་ལག་བཞི་ལྡན། སྦྱོར་བའི་དུས་ཀྱི་བསྙེན་སྒྲུབ་ཡན་ལག་བཞི་ལྡན་
དེ་ལྟར་གསུངས་ཡོད་ཅིང་། རིམ་པ་སོ་སོར་ཕྱེས་ཡོད་དོ། །ལམ་དུས་འདྲ་
ཡིན་ན་ཟག་བཅས་ལམ་གྱི་རྣལ་འབྱོར་ལྔ་བོ་མོས་སྒོམ་ཙམ་ཞིག་གིས་མི་ཚད་པར་
ངེས་རྫོགས་ཀྱི་ཚུལ་དུ་སྒོམ་པ་ཞིག་ལ་སྟོང་པ་ཆེན་པོའི་རྣལ་འབྱོར་དང་། སྙིང་རྗེ་
སྐྱ་མའི་རྣལ་འབྱོར་གཉིས་ཀ་བསྙེན་པ་ལ་བཞག་ཅིང་།་ ཕྱག་རྒྱ་གཅིག་པ་དང་
ཕྱག་རྒྱ་སྤོས་བཅས་གཉིས་ཀ་ཉེ་བསྙེན། ཚོམ་བུ་ཚོགས་སྒྲུབ་སྒྲུབ་པ། དེའི་
འབྲས་བུ་མཐོང་ལམ་ཐོབ་མ་རག་པ་དེ་སྒྲུབ་པ་ཆེན་པོ་དེ་ལྟར་བཞག་གོ །ཐབས་
ལམ་པའི་སྦྱོར་བའི་དུས་ཀྱི་ཡན་ལག་བཞི་ཡིན་ན་ཐབས་མཚན་བཅས་ཀྱི་རྫོགས་རིམ་
གྱི་ནང་ནས་མ་ཀླུ་ཀའི་སྦྱོར་བས་ལྕགས་ཁམས་བྱེད་རྒྱུ་གསེར་དུ་བསྒྱུར་བ་ལྟ་བུ་དེ་
ཉིད། དགའ་བ་བཞི་དང་སྦྱར་ནས་བསྙེན་སྒྲུབ་ཡན་ལག་བཞི་ཚང་ཚུལ་ཡང་ཡོད་
དོ། །དབྱེ་བ་དེ་ལྟར་ཡོད་ན་ད་རེས་ཀྱི་སྐབས་སུ་བབ་པ་སྒྲུབ་དུས་ཀྱི་བསྙེན་སྒྲུབ་
ཡན་ལག་བཞི་བཤད་པའི་སྐབས་ཡིན་པས་འདི་ནས་དགོས་དོན་ངོ་མ་དེ་ཉིད་ཅི་ཞིག་
259



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཡིན་ན་གཞི་བསྙེན་ལས་རུང་ཞིག་གི་བསྙེན་པ། གཞི་བསྙེན་གྱི་ནང་གི་ལས་རུང་
ཙམ་ཞིག དེ་ཡང་མོས་སྒོམ་དང་བསྟན་པ་ཞིག་གིས་ཆོག་ཀྱང་གདན་ས་ཆེན་པོའི་
གྲྭ་ཚང་ཆེན་པོའི་ཆོ་གའི་འགྲོས་ལ་གཟིགས་པའི་སྐབས་ཡིན་པས་ན་སྐབས་འདི་དང་
བསྟན་ནས་ཚོགས་སྒྲུབ་མ་ཡིན་ཀྱང་ཚོགས་སྒྲུབ་དང་འབྲེལ་བའི་བསྙེན་སྒྲུབ་ཡན་
ལག་བཞིའི་སྐོར་ནས་མདོ་ཙམ་ཞིག་ཞུས་ན་བསམ། དེས་ན་དེ་ལྟ་བུའི་ཚོམ་བུ་
ཚོགས་ཀྱི་སྒྲུབ་པ་འདི་ལ་ངོ་བོ། དབྱེ་བ། སྒྲུབ་ཚུལ། དགོས་པ་དང་བཞི་
ཡི་ཐོག་ནས་བཤད་དགོས་པ་ཞིག་ཡིན་ནོ། །སྤྱིར་སྒྲུབ་པ་ཞེས་པ་འདི་ལ་སཾ་སྐྲ་ཏའི་
སྐད་དུ་ས་དྷ་ན་ཟེར་ཞིང་། ས་དྷ་ནའི་སྒྲ་ལས་དྲངས་ན་བོད་སྐད་དུ་ཐད་བསྒྱུར་བྱས་
ན་ཀུན་ཏུ་ལེན་པ་ཟེར་ལ། འདོད་པའི་དོན་ལེན་ཞིང་ཐོབ་པར་བྱེད་པའམ་སྒྲུབ་པར་
བྱེད་པས་ན་སྒྲུབ་པ་ཞེས་གསུངས་ཏེ་ཐ་སྙད་ཀྱི་རྣམ་བཞག་དེ་མཛད་དོ། །ཡང་
སིདྡྷིའི་སྒྲ་ལས་དྲངས་ན་དངོས་གྲུབ་ལ་འཇུག་ན་གང་བསྒྲུབ་པའི་དངོས་གྲུབ་ཀྱི་ཐད་
ནས་ཀྱང་སྒྲུབ་པ་ཞེས་པའི་མིང་དེ་བྱུང་ཞིང་། འདིའི་ངོ་བོ་ནི་གསང་སྔགས་ཀྱི་
ཐབས་ཁྱད་པར་ཅན་ཞིག་གི་སྒོ་ནས་གང་དོན་དུ་གཉེར་བྱ་མཆོག་དང་ཐུན་མོང་གི་
དངོས་གྲུབ་སྒྲུབ་པར་བྱེད་པ་བསྙེན་སྒྲུབ་ཀྱིས་བསྡུས་པ་ཞིག་ཡིན་ལ། དབྱེ་བ་ལ་
སྤྱི་དང་ཁྱད་པར་གཉིས་ཀྱི་ཐད་ནས་བཤད་རྒྱུ་ཡོད་དོ། །སྤྱིའི་ཐད་ནས་བསྒྲུབ་བྱའི་
སྒོ་ནས་དབྱེ་བ་ཞིག་དང་། ཐུན་མོང་དང་མཆོག་གི་ཐོག་ནས་དབྱེ་རྒྱུ་ཞིག ཐུན་
མོང་ཡིན་ན་ལས་ཕྲ་མོ་དང་ཆེན་པོ་གཉིས་ཀྱི་ཁྱད་པར། མཆོག་ལ་དབྱེ་ན་གནས་
སྐབས་དང་མཐར་ཐུག་གི་དབྱེ་བ། རྟེན་གྱི་སྒོ་ནས་ཕྱེས་ན་ཕྱི་རྫས་ཀྱི་སྒོ་ནས་སྒྲུབ་
ལུགས་ཤིག་དང་། ནང་ལུས་ཀྱི་ལྟ་སྟངས། ངག་གི་བཟླས་པ། ཡིད་ཀྱི་
ཏིང་འཛིན་རྣམས་ཀྱི་སྒྲུབ་ལུགས་དབྱེ་བ། ངོ་བོའི་སྒོ་ནས་དབྱེ་ན་བསྐྱེད་རིམ་ལ་
260



སྤྱི་དོན་དམིགས་གནད་བཤད་པ།
བརྟེན་ནས་སྒྲུབ་པ། རྫོགས་རིམ་ལ་བརྟེན་ནས་སྒྲུབ་པ་སྟེ་དེ་ལྟར་སྒྲུབ་ཚུལ་གྱི་
ཐོག་ནས་དབྱེ་བ་མང་ངོ༌། །བསྙེན་པ་དང་སྒྲུབ་པ་གཉིས། དེ་རེ་རེ་ལ་ཡང་རྒྱུ་
འབྲས་ཀྱིས་ཕྱེས་ནས་བསྙེན་པ་ཉེ་བསྙེན་སྒྲུབ་པ་སྒྲུབ་ཆེན་ཏེ་བསྙེན་སྒྲུབ་ཡན་ལག་
བཞི་རུ་དབྱེ་རྒྱུ་སྤྱིར་བཏང་གི་དབྱེ་བ་ཕྱོགས་བསྣན་བྱས་ན་དེ་འདྲ་ཞིག་གི་དབྱེ་ཚུལ་
གསུངས་ཡོད་དོ། །བྱེ་བྲག་ཁྱད་པར་ཅན་ཚོགས་སྒྲུབ་ཀྱི་ཐད་ནས་བཤད་ན་འདི་ལ་
ཁྱད་པར་ཅན་ཟེར་དགོས་པའི་རྒྱུ་མཚན་ནི་རྒྱུ་དང་ངོ་བོ་འབྲས་བུ་གསུམ་གྱི་ཐད་ནས་
ཁྱད་པར་དུ་འཕགས་པས་ཁྱད་པར་ཅན་ཡིན་གསུངས་ལ། རྒྱུ་ཡི་ཁྱད་པར་ཇི་ལྟར་
དུ་འཕགས་ཤེ་ན། ཕྱི་ཡོ་བྱད་ཚང་བ་དང་། ནང་གི་ནུས་པ་ཐོབ་པའི་རྣལ་
འབྱོར་ཕོ་མོ་རྡོ་རྗེའི་མཆེད་ལྕམ་ལྷན་གཅིག་ཏུ་འཚོགས་པའི་སྟོབས་ཀྱིས་དངོས་གྲུབ་
སྒྲུབ་པ་ལ་བྱིན་རླབས་ལྷག་ཅིང༌། ངོ་བོ་དེ་བསྙེན་སྒྲུབ་ཡན་ལག་བཞི་ལྡན་ལ་རྒྱུན་
ཆགས་སུ་བརྩོན་དུས་འབྲས་བུ་བར་ཆད་མེད་པར་ཐོབ་པ་དེ་ཡིན་པ་དང་། འབྲས་
བུ་ཚོམ་བུ་ཚོགས་སྒྲུབ་ལ་བརྟེན་ནས་ཟག་མེད་རིག་འཛིན་གྱི་གོ་འཕང་ཐོབ་པ་དེ་ཡིན་
ནོ། །དེ་ལྟ་བུའི་ཁྱད་ཆོས་ཁྱད་པར་ཅན་གྱི་ཚོམ་བུ་ཚོགས་ཀྱི་སྒྲུབ་པ་དེ་ཕུན་སུམ་
ཚོགས་པ་ལྔས་གཞི་བཟུང་། བསྙེན་སྒྲུབ་ཡན་ལག་བཞིས་གཞུང་བསྲང་དུས་
འབྲས་བུ་རིག་འཛིན་རྣམ་བཞིའི་གོ་འཕང་ཞག་ཁ་གྲངས་ཅན་གྱིས་ཐོབ་པ་དེ་ལྟ་བུ་ཞིག་
ཡིན་ནོ། །འདི་ནས་ཕུན་སུམ་ཚོགས་པ་ལྔ་ཟེར་དུས་དུས་རྒྱུན་གྱི་གནས་དུས་སྟོན་
འཁོར་ཆོས་ཕུན་སུམ་ཚོགས་པ་དེ་དང་མི་འདྲ་ལ། གནས་དུས་སྟོན་འཁོར་རྫས་
དང་ལྔ་བོ་ལ་གོའོ། །གནས་ལ་མཚོན་ན་སའི་དཔྱད་དང་དཔལ་ཕུན་སུམ་ཚོགས་
པ་ཞི་རྒྱས་དབང་དྲག་གི་ལས་བཞི་དང་མཐུན་པའི་གནས། དུས་ཡིན་ན་སྒྲུབ་པ་
ལ་འཇུག་པའི་དུས་བཟང་པོ་ཚེས་གྲངས་སྦྱོར་བ་ལ་སོགས་པ་བཀྲ་ཤིས་པའི་སྐབས།
26



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྟོན་པ་ལ་མཚོན་ན་སློབ་དཔོན་རྡོ་རྗེ་རྒྱལ་པོར་འོས་པ་གསང་སྔགས་ཀྱི་དེ་ཉིད་བཅུ་ལ་
རང་བྱན་ཆུད་པའི་རང་བཞིན་བརྒྱད་དང་ལྡན་པ་ཡིན་དགོས་ཤིང་། འཁོར་རྒྱལ་
ཐེབ་དང་གཟུང་མ་གིང་དང་གར་མ་ཤན་པ་ཕྱག་ཚང་བ་ལ་སོགས་པ། དེ་ལྟར་སོ་
སོའི་ཐད་ནས་དགོས་པའི་ཡོན་ཏན་ཡོད་པ་དང་། དཀྱིལ་འཁོར་ཟབ་མོ་དེའི་ནང་
དུ་འདུ་བར་འོས་པའི་རྣལ་འབྱོར་ཕོ་མོ་ཚོམ་བུའི་ལྷ་གྲངས་དང་མཉམ་པ་དགོས་དེ་
ལྟར་གསུངས་སོ། །རྣལ་འབྱོར་ཟེར་རྒྱུ་དེ་ཡང་སྔགས་ལ་ཞུགས་ནས་སྒྲུབ་པ་
ཉམས་ལེན་བྱེད་ཚོད་ལ་འདིའི་མིང་གིས་འཛིན་རྒྱུའི་སྲོལ་ཞིག་ཆགས་སོང་བ་རེད་མ་
གཏོགས་དོན་ངོ་མས་རྣལ་འབྱོར་གྱི་ཆུ་ཚད་སྒྲ་དོན་མཚུངས་པ་ཞིག་དཀའ་མོ་ངོ་མ་
ཞིག་ཡིན་ནོ། །གནས་དུས་སྟོན་འཁོར་རྫས་ཏེ་དེའི་ནང་གི་རྫས་ཀྱི་ཐད་ནས་ཇི་ལྟ་
བུ་ཞིག་ཡིན་ན་འཚོ་བ་ཟས་ཀྱི་ཡོ་བྱད། ནད་ཟློག་སྨན་གྱི་ཡོ་བྱད། དགོས་པ་
ཆས་ཀྱི་ཡོ་བྱད། ་ སྒྲུབ་པ་རྫས་ཀྱི་ཡོ་བྱད་དེ་དེ་ལྟར་དུ་གསུངས་ཡོད་ཅིང་། དེ་
བཞི་མ་ཚང་བ་མེད་པ་ཞིག་འདུ་བར་བྱ་དགོས་སོ། །དེ་ལྟ་བུ་ཕུན་སུམ་ཚོགས་པ་
ལྔ་ཚང་བ་ཞིག་གི་ཐོག་ནས་བསྙེན་སྒྲུབ་ཡན་ལག་བཞིས་གཞུང་ཇི་ལྟར་བསྲུང་དགོས་
ཤེ་ན། དང་བོ་བསྙེན་པ་ནི་ལྷ་མཉེས་པའི་ཐབས་སུ་བསྙེན་ཞིང་བསྐུལ་ནས་ཐུགས་
སྲོག་གི་བཟླས་པ་བྱ་བ་ལ་དེའི་མིང་དུ་བསྙེན་པ་ཞེས་ཟེར་ཞིང་། དེའི་འཕྲོས་ཉེ་
བསྙེན་ནི་དངོས་གྲུབ་འགྲུབ་པ་ལ་མངོན་པར་ཕྱོགས་པ་དངོས་གྲུབ་ཐོབ་པ་ལ་ཉེ་བ་
ཡིན་པས་ན་ཉེ་བསྙེན་ཞེས་གསུངས་པ་དང་། ། བསྙེན་པ་ཉེ་བསྙེན་གཉིས་ཀ་རྒྱུ་
འབྲས་ཡིན་ནོ། །ལྷ་མཉེས་པར་བྱས་ནས་དངོས་གྲུབ་འགྲུབ་དགོས་ཤིང་།
དེའི་མཚམས་སུ་སྒྲུབ་པ་ཡིན་ལ། སྒྲུབ་པོས་ཅི་ཞིག་སྒྲུབ་ན་དངོས་གྲུབ་སྒྲུབ་
བོ། །དེའི་སྟེང་དུ་སྒྲུབ་ཆེན་ཡིན་ཞིང་། དངོས་གྲུབ་གྲུབ་པ་དེ་བླངས་ནས་



སྤྱི་དོན་དམིགས་གནད་བཤད་པ།
ཡོངས་སུ་གྲུབ་པ་སྒྲུབ་ཆེན་ཁོ་རང་གི་མཚན་ཉིད་ཡིན་ནོ། །དེ་ལྟ་བུའི་ཚོམ་བུ་
ཚོགས་སྒྲུབ་དེ་ལ་ཕྱིའི་ཕྱི་མཚམས་གཅད་པ་དང་། དམ་སྲི་མནོན་པ། ནང་གི་
ནང་མཚམས་གཅད་པ་དང་། ། སྒོ་བྱང་ཕྱི་ནང་དུ་མ་ཏྲི་བསྒྲལ་བ། དཀྱིལ་
འཁོར་འབྲི་བ །སྒྲུབ་རྫས་བཀོད་པ། ཡོ་བྱད་བཀོད་བཤམས་བྱེད་པ། བྱིན་
གྱིས་བརླབ་པ། དངོས་གཞིའི་མཆོད་པ་བཟླས་དམིགས་ལ་སོགས་པ་ནས་བདག་
འཇུག་ལ་སོགས་པ་ཡན་ཆད་དེ་བསྙེན་པ་ཡིན་ནོ། །དེ་ནས་སྒྲུབ་པའི་གཞུང་ཚུལ་
བཞིན་དུ་བསྲངས་ནས་བཟླས་སྒོམ་གྱི་ཕྱོགས་ལ་འབད་པ་དེ་ཉིད་ཀྱིས་དངོས་གྲུབ་ལ་
ཉེ་བའི་མཚན་མ་མཐོང་བ་ནི་གོང་ནས་ཞུས་པ་ལྟར་དུ་ཉེ་བསྙེན། དེ་ལྟར་བསྒྲུབས་
བསྒྲུབས་ནས་དངོས་གྲུབ་ཀྱི་མཚན་མ་བརྟན་པོར་མངོན་དུ་གྱུར་བ་ནི་སྒྲུབ་པ།
དངོས་གྲུབ་དངོས་སུ་ལེན་པ་དེ་ཉིད་སྒྲུབ་ཆེན་ནོ། །དེ་ཡིས་འུ་ཚོས་སྒྲུབ་པའི་དབྱེ་
བའི་ཐད་ཀྱི་ཁྱད་པར་ཅན་ཚོམ་བུ་ཚོགས་སྒྲུབ་ཞོར་དུ་བཤད་ཟིན་ཅིང་། གོང་ཞིག་
ནས་སྒྲུབ་པ་འདི་ལ་ངོ་བོ་དབྱེ་བ་སྒྲུབ་ཚུལ་དགོས་པ་དང་བཞི་ཡིས་བཤད་དགོས་ཞེས་
བཤད་པ་ཡིན་ལ། སྒྲུབ་ཚུལ་གྱི་དབང་དུ་བྱས་ན་ཇི་ལྟར་སྒྲུབ་པའི་ཚུལ་ཞིག་དང་།
དེ་བསྒྲུབས་ནས་གྲུབ་པའི་འབྲས་བུ་ཞིག་སྟེ་གཉིས་ཡོད་དགོས་སོ། །ཇི་ལྟར་སྒྲུབ་
པའི་ཚུལ་ནི་བསྐྱེད་རྫོགས་གཉིས་ཀྱི་སྒོ་ནས་བསྒྲུབ་དགོས་ཤིང་། དེའི་ལུང་ནི་
མགོན་པོ་ཀླུ་སྒྲུབ་ཀྱིས། བསྐྱེད་པའི་རིམ་ལ་ལེགས་གནས་ཤིང་། །རྫོགས་
པའི་རིམ་པ་འདོད་རྣམས་ལ། །ཐབས་འདི་རྫོགས་པའི་སངས་རྒྱས་
ཀྱིས། །སྐས་ཀྱི་རིམ་པ་ལྟ་བུར་གསུངས། །ཞེས་གསུངས་སོ། །དབང་
རྣོན་ཞིག་ཡིན་ན་དང་པོ་ཉིད་ནས་བསྐྱེད་རྫོགས་ཟུང་འཇུག་སྒོམ་ཆོག་ལ། དེ་མ་
ཡིན་ན་དང་པོར་བསྐྱེད་རིམ་ལ་བརྟན་པ་ཐོབ་ཏུ་བཅུག་ནས་དེ་ནས་རིམ་པས་རྫོགས་
263



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
རིམ་ལ་འཇུག་དགོས་སོ། །བསྐྱེད་རིམ་ཁྱད་ཆོས་བཞི་ལྡན། རྫོགས་རིམ་ཁྱད་
ཆོས་གསུམ་ལྡན་དེ་ལྟར་གསུངས་ཡོད་ལ། བསྐྱེད་རིམ་གྱི་ཁྱད་ཆོས་བཞི་ནི་ཆོ་
གའི་ཁྱད་པར་རྒྱུད་དོན་དང་འབྲེལ་བའི་བསྐྱེད་ཆོག་ཚང་བ། རང་འབྲས་ཀྱི་ཁྱད་
པར་སྔགས་ཀྱི་མཐུ་སྐྱེད་ནུས་པ། ངོ་བོའི་ཁྱད་པར་ཞུ་བདེ་དང་སྟོང་ཉིད། བྱེད་
ལས་ཀྱི་ཁྱད་པར་རྫོགས་རིམ་གྱི་སྨིན་བྱེད་དུ་འགྲོ་བ་སྟེ་དེ་རྣམས་ཚང་བ་ཞིག་དང་།
རྫོགས་རིམ་གྱི་ཁྱད་ཆོས་གསུམ་ཞེས་པ་ནི་རྒྱུའི་ཁྱད་པར་རྡོ་རྗེའི་ལུས་ལ་གནད་དུ་
བསྣུན་པ། བྱེད་ལས་ཀྱི་ཁྱད་པར་རྩ་ཐིག་རླུང་གསུམ་དག་ནས་དབུ་མར་དག་པར་
བྱེད་པ། རྣམ་པའི་ཁྱད་པར་ལྷན་སྐྱེས་ཀྱི་བདེ་བ་བདེ་སྟོང་ཟུང་འཇུག་སྟེ་སྔགས་ཀྱི་
སྤྱི་ཁྱབ་གསུང་སྲོལ་དེ་ལྟར་ཡིན་ཞིང་། བསྐྱེད་རྫོགས་རང་རང་གི་སྐབས་ཀྱི་
བསྙེན་སྒྲུབ་ཡན་ལག་བཞི་རང་རང་ལ་སྦྱོར་རྒྱུ་དེ་ལྟར་ཡོད་དོ། །མདོར་ན་རིམ་
གྱིས་པའི་ལམ་ཐམས་ཅད་བརྒྱུད་ནས་མཐར་ཐུག་པ་སྟེ་དེའི་ནང་གི་རྫོགས་རིམ་ལ་
མཚོན་ན་རིམ་གྱིས་པའི་ལམ་ཐམས་ཅད་བརྒྱུད་ནས་མཐར་ཐུག་རྫོགས་པ་ཆེན་པོ་ལ་
ཐུག་པ་མ་གཏོགས་སངས་རྒྱས་སྒྲུབ་པའི་ལམ་གཞན་ཞིག་མེད་དོ། ། རྫོགས་རིམ་
ཡིན་ན་ཐབས་མཚན་བཅས་ཀྱི་རྫོགས་རིམ་གྱིས་ཐབས་བྱུང་མཚན་མེད་ཀྱི་རྫོགས་རིམ་
དེ་འདྲེན་ཐུབ་དགོས་ཤིང་། དབང་རྣོན་གཅིག་ཆར་བ་རྫོགས་ཆེན་གྱི་ཆེད་དུ་བྱ་བའི་
གདུལ་བྱ་ཡིས་ཐབས་གཞན་ལ་མི་ལྟོས་ནས་བླ་མའི་མན་ངག་དང་བྱིན་རླབས་འཕོ་
བའི་སྟོབས་ཁོ་ན་ཡིས་ཚུལ་དེ་ལ་འཇུག་ཐུབ་བོ། །སེམས་ཉིད་རིག་སྟོང་རྗེན་པ་
སྤྲོས་བྲལ་རང་བྱུང་གི་ཡེ་ཤེས་ཐད་ཀ་ཐད་ནས་ངོ་སྤྲད་ནས་དེའི་སྟེང་ལ་དགག་སྒྲུབ་
བཅོས་ལྷད་མེད་པར་བཞག་སྐབས་དང་པོ་ངོ་སྤྲོད་ཀྱི་མན་ངག་ཐོས་པ་དེ་ཉིད་བསྙེན་
པའི་ཚད་ཡིན་ལ། དེ་དཔེ་ཇི་ལྟར་ཡིན་ན་རང་བཞིན་ལྷུན་གྱིས་གྲུབ་པའི་དཀྱིལ་
264



སྤྱི་དོན་དམིགས་གནད་བཤད་པ། །
འཁོར་ལ་ཞུགས་པ་ལ་མིག་ཕྱེས་བཏང་བ་ལྟ་བུ་ཡིན་ནོ། །དེ་འཕྲོས་ངོ་སྤྲོད་ཀྱི་
མན་ངག་དེ་ལ་མཐོང་ཞིང་ཐོས་པས་བསྟན་པ་དེ་ཉིད་ཐོས། ཐོས་དོན་གྱི་དབང་
གིས་གོ་བ་དེ་ཉིད་ཉེ་བར་བསྙེན་པ་ལྟ་བུ་ཡིན་ལ། དཀྱིལ་འཁོར་ངོ་མ་རིག་པ་ལྟ་བུ་
ཡིན་ནོ། །བསྟན་པ་དེ་ཉིད་གོ གོ་བ་བཞིན་དུ་གོམས་པར་བྱས། རང་
གནས་ཀྱི་ཡེ་ཤེས་ལ་མྱོང་བ་ཐོན་པ་དེ་ཉིད་སྒྲུབ་པ་ཡིན་ཞིང་། དཀྱིལ་འཁོར་རིག་
པ་ཙམ་གྱིས་མི་ཚད་པར་དཀྱིལ་འཁོར་གྱི་ནང་དུ་ཞུགས་པ་ལྟ་བུ་ཡིན་ནོ། །གོམས་
པ་དེ་ཡང་ཇེ་བརྟན་གྱུར་ནས་ལམ་གྱི་བྱ་རྩོལ་དང་ཐེག་བརྒྱད་གྲུབ་མཐའི་ཞེ་འདོད་ཀྱི་
འཛིན་པ་ཞིག་ནས་རྫོགས་ཆེན་གྱི་དོན་ལ་གདེང་ཐོབ་པ་དེ་ཉིད་སྒྲུབ་པ་ཆེན་པོ་ཡིན་ལ།
དཀྱིལ་འཁོར་མཐོང་། མཐོང་བར་ཞུགས། ཞུགས་པས་མི་ཚད་དབང་ཐོབ་པ་
ལྟ་བུ་ཡིན་ནོ། །དེས་ན་རང་བཞིན་གྱི་དཀྱིལ་འཁོར་ཆེན་པོར་འཇུག་པ་ལ་མཐར་
གཏུགས་ན་རང་རིག་རྩོལ་མེད་ཀྱི་ལམ་ལ་འཇུག་ནུས་དགོས་ཤིང་། གཞི་ལམ་
འབྲས་བུའི་སྐོར་ལ་སོགས་པ་རྫོགས་པ་ཆེན་པོའི་ཁྲིད་ཡིག་རྣམས་ཀྱི་སྐབས་ནས་ཤེས་
ཐུབ་བོ། །སྒྲུབ་པ་འདི་ལ་དགོས་པ་ཅི་ཞིག་ཡོད་ཅེ་ན། གནས་སྐབས་དང་
མཐར་ཐུག་གི་འདོད་དོན་འདིས་འགྲུབ་ནུས་ལ། ལྟ་བས་གཏན་ལ་ཕབ་པའི་དོན་
མངོན་དུ་གྱུར་ནས་མཐར་ཐུག་གི་གཏན་སྲིད་ཟིན་པར་བྱེད་ཅིང་། དེ་སྒྲུབ་པའི་
དགོས་པ་ཡིན་ནོ། །བསྐྱེད་རྫོགས་ཀྱི་སྐབས་སུ་གསལ་སྣང་དང་ཆོས་ཉིད་གཉིས་
ཀ་ཟུང་དུ་འཇུག་མི་ཐུབ་པ་ལྟ་བུ་སྟོང་པ་སྒོམ་ན་གསལ་ཁར་མི་ཉན་ལ། གསལ་
བ་བསྒོམས་ན་སྟོང་ཁར་མི་ཉན་ཞིང་། གསལ་སྟོང་ཟུང་དུ་འཇུག་པ་སྣང་སྟོང་
གཉིས་ཀ་ཡ་མ་བྲལ་བ་ཞིག་མི་ཐུབ་པ་དེ་བརྟན་པ་མ་ཐོབ་པའི་རྟགས་ཁག་མེད་པ་
ཞིག་ཡིན་ནོ། །ལྷ་དང་སྣང་བ་ཆོས་ཉིད་གསུམ་འདྲེས་པ་དེ་རྣམ་སྨིན་རིག་འཛིན་
265



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གྱི་སྐབས་ཡིན་པས་ལོ་དང་ཟླ་བ་ཞག་མ་ཆ་རེ་ཡིས་ཐད་ཀ་དང་པོ་ཉིད་ནས་དེ་ལྟར་
ཞིག་འབྱུང་བ་དཀའ་ཞིང་། དེས་ན་དེ་ལ་སུན་དུ་མི་འཇུག་ནས་ཞུམ་པ་སྤོངས་དང་
དཀའ་ཁག་མེད་དོ། །འོན་ཀྱང་ལམ་ཁྱེར་ལ་ལྷའི་སྣང་ཆ་བཀྲ་ས་ལེ་བའི་ངང་དེ་
ནས་དྲན་པ་བརྗེད་འབྱམས་སུ་མ་སོང་ཚེ་སྟོང་ཉིད་ཅེས་པ་ལོགས་ཤིག་ནས་སྒོམ་མི་
དགོས་ཤིང་། ལྷར་སྣང་དུ་གསལ་བ་ཁོ་རང་གནས་ལུགས་ཡིན་ལ། དེའི་
ཕན་དུ་གནས་ལུགས་བཙལ་མི་དགོས་སོ། །དེ་བརྗེད་སླ་མོ་ཞིག་ཡིན་པ་དེ་ད་ལྟའི་
སྐབས་སུ་ལྷག་མཐོང་ཤུགས་ཆུང་བས་ཡིན་ཀྱང་དེའི་སྐབས་སུ་མཚམས་རེར་ལྷའི་
གསལ་སྣང་ལ་ཤུགས་བསྐྱེད། མི་གསལ་བའི་སྐབས་སུ་ལྷའི་ང་རྒྱལ་དང་དྲན་
རིག་ཟུང་དུ་སྦྲེལ། ཡང་མཚམས་རེར་དག་དྲན་ལ་གས་གཏད་རྒྱུ་ལ་སོགས་པ་
དུབ་པ་བསལ་ཐབས་དེ་ལྟར་བྱེད་དགོས་སོ། །སྤྱིར་ན་བསྐྱེད་རིམ་འདི་ལ་ཡུལ་
སྣང་བདེན་མེད་དུ་ཤེས་པ་སྒྱུ་མའི་བསྐྱེད་རིམ་ཞེས་པ་ཞིག་དང་། ལྷུན་གྲུབ་སྣང་
སྟོང་དུ་ཤར་བ་ཟབ་མོའི་བསྐྱེད་རིམ་ཞེས་པ། ལྷ་སྐུ་ཞལ་ཕྱག་དང་བཅས་པ་སྤྲུལ་
བའི་བསྐྱེད་རིམ་སྟེ་དེ་ལྟར་གསུམ་དུ་རིག་འཛིན་གོང་མ་རྣམ་པས་གསུངས་ཡོད་ལ།
རྟོགས་པ་ཀློང་དུ་གྱུར་བ་ཞིག་ཡིན་ན་ཀུན་བརྟགས་བློས་བྱས་ཀྱི་བསྐྱེད་རིམ་ལ་མི་
ལྟོས་པར་ལྷུན་གྲུབ་འདུས་མ་བྱས་པའི་བསྐྱེད་རིམ་རང་ཤར་ལྷུན་རྫོགས་ཀྱི་ངང་དུ་
རྣམ་བཞིའི་ཕྲིན་ལས་རབ་འབྱམས་ལ་དབང་འབྱོར་བ་ཡིན་ནོ། །འོན་ཀྱང་ལས་
དང་པོ་བས་དེ་ཙམ་ཞིག་མི་འབྱོར་བའི་སྐབས་འདིར་སྟོང་ཉིད་ཤེས་རབ་ཀྱི་གསལ་སྣང་
ཐབས་ཀྱི་ལྷ་སྐུར་འཆར་བ་ཞིག་ལ་ཡུན་ཅི་གནས་སུ་བསྒོམས་ན་མི་འཆར་བའི་སྐབས་
སུ་གོང་ནས་བཤད་པ་ལྟར་གྱི་ལྷ་སྐུའི་བརྡ་དོན་གྱི་དག་དྲན་དང་གསལ་སྣང་གི་ང་
རྒྱལ་རེས་འཇོག་སྤེལ་མར་བྱས་བསྒོམས་ན་བར་ཞིག་གཡོ་ཐོབ་གོམས་བརྟན་མཐར་
266



སྤྱི་དོན་དམིགས་གནད་བཤད་པ། ད་
ཕྱིན་ནས་རྩལ་རིམ་པ་བཞིན་དུ་རྫོགས་ཏེ་དྲན་རྫོགས་ཀྱི་ལྷ་སྐར་ལྡང་ནུས་པ་ཞིག་
འགྱུར་རྒྱུ་ཡོད་དོ།་ །ངང་ཐུང་བྲེལ་ཚུབ་ཀྱིས་བཙན་ཐབས་ཀྱིས་ཨེ་ཡོང་གི་རེ་བ་
བྱེད་མི་ཉན་ཡང་སྒྱིད་ལུག་བྱེད་མི་ཉན་ལ། ཐུན་རེར་བསྒོམས་ན་དོན་ཆེན་པོ་དང་
ལྡན་ཞིང་། བཀའ་བརྒྱད་ཡོངས་འདུས་ཀྱི་ནང་ན། དང་པོ་ལྷ་ཡི་རྣམ་པར་
བསྒོམ། །རྣམ་པ་སེམས་སུ་ཤར་ཙ་ན། །ཐ་མལ་རྟོག་པ་འཇིག་པར་
འགྱུར། །ཞེས་དང་། བར་དུ་ལྷ་ཡི་མོས་པ་བསྒོམ། །མོས་གུས་བརྟན་པར་
གྱུར་ཙ་ན། །རང་དབང་རང་གིས་ཐོབ་པར་འགྱུར། །ཞེས་དང་། མཐར་ནི་
ལྷ་ཡི་བྱིན་རླབས་བསྒོམ། །བྱིན་རླབས་ནུས་པས་གཞན་སྣང་སྒྱུར། །རང་རིག་
དོན་དང་མཇལ་བར་འགྱུར། །ཞེས་དེ་ལྟར་གསུངས་ཡོད་པས་འུ་ཚོ་རྫོགས་པ་ཆེན་
པོ་ཉམས་ལེན་པ་ཁས་འཆེ་བ་ཞིག་གིས་ལྟ་བ་བརྗོད་མེད་བློ་འདས་ཀྱི་གསལ་སྣང་ལྷ་
སྐར་འཆར་བ་ཞིག་ཏུ་བསྒོམ་དགོས་ཤིང་། མཚམས་རེར་ཁམས་དུབ་ན་དག་དྲན་
སོགས་དང་རེས་མོས་གོང་ནས་བཤད་པ་ལྟར་དུ་བྱེད་དགོས་པ་དེ་ལྟར་ཡིན་
ནོ། །སྐབས་འདིར་བཟླས་པ་བཤད་པའི་སྐབས་ཡིན་པས་བཟླས་པ་སྔགས་ཡིན་
ཞིང་སྐབས་འདིའི་བཤད་བྱའི་སྔགས་ཀྱི་ངོ་བོ་ནི་རྒྱུ་ཐབས་དང་ཤེས་རབ་ཀྱི་ཡི་གེ་ལས་
བཟླ་བྱའི་སྔགས་ཀྱི་ངོ་བོར་གྲུབ་པ་གང་ཞིག་ གྲུབ་པ་བཞི་དང་ལྡན་པས་དངོས་
གྲུབ་སྒྲུབ་པ་ལ་ནུས་པ་ཐོགས་མེད་དུ་ལྡན་པ་སྟེ་སྔགས་ཞེས་པ་དེ་ལྟ་བུ་ཞིག་ཡིན་
དགོས་སོ། །དེ་ལྟར་བཤད་ན་སྔགས་ཀྱི་རྒྱུ་ཡི་གེ་ཡིན་པ་དང་། ངོ་བོ་གྲུབ་པ་
བཞི་ལྡན་ཡིན་པ་དང་། འབྲས་བུ་ནུས་པ་ཐོགས་མེད་ལྡན་པ་ཞིག་ལ་སྔགས་ཞེས་
ཟེར་ན་དེ་ཡིན་པའི་ཡིན་ལུགས་ཇི་ལྟར་ཞེ་ན། རྒྱུ་ཡི་གེའི་ཐད་ནས་བཤད་ན་ཨ་ལ་
སོགས་པའི་ཤེས་རབ་ཀྱི་དབྱངས་ཡིག་དང་། ། ཀ་ལ་སོགས་པ་ཐབས་གསལ་བྱེད་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཀྱི་ཕྱི་མོ་རྣམས་འཛོམས་པའི་དུས་སུ་ཨོ་ལ་སོགས་པའི་སྔགས་སུ་གྲུབ་པ་ཡིན་ཞིང་། །
དེ་ཡིན་ན་དེའི་ཡི་གེ་ལ་ཡང་དབྱེ་བ་དང་ནང་གསེས་ཀྱི་ཁྱད་པར་ཡོད་དོ། །ལུས་
གནས་རྩ་ཡི་ཡི་གེ ཕོ་བྲང་ལྷ་ཡི་ཡི་གེ ཆོ་འཕྲུལ་སྤྲུལ་བའི་ཡི་གེ མཚོན་
བྱེད་སྒྲ་ཡི་ཡི་གེ་སྟེ་བཞི་ཡོད་གསུངས་ཤིང་། དེ་ཡོད་ན་ལུས་གནས་རྩ་ཡི་ཡི་གེ་
དེ་ལུས་གནས་ཀྱི་རྩ་འདབ་ན་དག་མ་དག་སྦྱང་བྱ་དང་སྦྱོང་བྱེད་ཀྱི་ཡི་གེ་རང་བཞིན་
གྱིས་གནས་པར་གསུངས་ཡོད་རྒྱུ་དེ་ཚོ་ཡིན་ལ། རིགས་དྲུག་གི་ས་བོན་དང་ཨོ་
ཨཱ༔ ཧཱི་ལ་སོགས་པ་རྣམས་ལྟ་བུ་ཡིན་ནོ། །ཕོ་བྲང་ལྷ་ཡི་ཡི་གེ་ནི་ལྷ་སྒོམ་སྐབས་
དཀྱིལ་འཁོར་གྱི་ལྷ་གནས་སོ་སོ་ལ་ཀྲི་བྲོ་ཧཱུཾ་ཧཱུཾ་ཧཱུཾ་ཡེ་འཕྲོས། །དེ་དྲུག་ཞི་བས་ཐུབ་
དྲུག་སྐུ་ལ་སོགས་པ་དང༌། ཆོ་འཕྲུལ་སྤྲུལ་བའི་ཡི་གེ་ནི་སངས་རྒྱས་ལོངས་སྤྱོད་
རྫོགས་སྐུའི་སྐུ་གསུང་ཐུགས་ལས་ཡི་གེའི་སྤྲིན་འཕྲོས་ནས་སྤྲུལ་བ་མཛད་པ་ལྟ་བུ།
མཚོན་བྱེད་སྒྲ་ཡི་ཡི་གེ་ནི་སྔགས་ཀྱི་སྒྲ་སོ་སོར་ངག་ནས་བརྗོད་རྒྱུ་དེ་ཉིད་ཡིན་
ནོ། །རྒྱུ་ཡི་ཡི་གེ་དེ་ལྟར་ཡིན་ན་ངོ་བོ་གྲུབ་པ་བཞི་ལྡན་ཇི་ལྟར་ཚང་ཞེ་ན།
ཆོས་ཉིད་ངོ་བོས་གྲུབ་པ། ཆོས་ཅན་རང་བཞིན་གྱིས་གྲུབ་པ། ། བྱིན་གྱིས་
རླབས་ཀྱིས་གྲུབ་པ། ནུས་པ་མཐུ་ཡིས་གྲུབ་པ་སྟེ་གྲུབ་པ་བཞི་ལྡན་ཡིན་ལ།
ཆོས་ཉིད་ངོ་བོས་གྲུབ་པ་ནི་ཡི་གེ་ཐམས་ཅད་སྟོང་ཆེན་མཉམ་ཉིད་ཀྱི་ངོ་བོ་གཅིག་ལ་ཡེ་
ནས་གྲུབ་པ་ཞིག་ཡིན་པ་ནི་ཆོས་ཉིད་ངོ་བོས་གྲུབ་པ་ཡིན་ལ། ཆོས་ཅན་རང་བཞིན་
གྱིས་གྲུབ་པ་ནི་ཆོས་ཉིད་ཅི་ཡང་མ་ཡིན་པ་ལས་ཅིར་ཡང་འཆར་དུ་རུང་བའི་རྟེན་
འབྲེལ་བསླུ་མེད་ཡིན་པ་དེ་ཡིན་ཞིང་། བྱིན་གྱིས་རླབས་ཀྱིས་གྲུབ་པ་ནི་ཆོས་
ཐམས་ཅད་ལ་མངའ་དབང་འབྱོར་བའི་རྫོགས་པའི་སངས་རྒྱས་དང་གྲུབ་པའི་དབང་
ཕྱུག་ཐམས་ཅད་ཀྱི་ཡེ་ཤེས་ཀྱི་རྣམ་པར་འཕྲུལ་བ་སྔགས་སུ་བཏབ་ནས་བྱིན་གྱིས་
268



སྤྱི་དོན་དམིགས་གནད་བཤད་པ།
བརླབས་པ་དེ་ཉིད་བྱིན་གྱིས་རླབས་ཀྱིས་གྲུབ་པ་ཡིན་པ་དང༌། ནུས་པ་མཐུ་ཡི་
གྲུབ་པ་ཞེས་པ་ནི་སྨན་ཞིག་ཡིན་ན་ནད་སེལ་བའི་ནུས་པ་དང་ལྡན་པ་དང། ནོར་བུ་
ཡོན་ཏན་དང་ལྡན་པ་ཞིག་ཡིན་ན་ཁོ་རང་ལས་འོད་འབྱུང་བ་དང་གསོལ་བ་བཏབ་ན་
དགོས་འདོད་འབྱུང་བའི་ནུས་པ་ཡོད་པ་ལྟར་དུ་སྔགས་ལ་དངོས་གྲུབ་སྒྲུབ་པའི་ནུས་
པ་མི་བསླུ་བ་ཡོད་དེ། དཔེར་བཞག་ན་སིདྡྷི་ཧཱུྃ་ཞེས་པ་དངོས་གྲུབ་སྩོལ་ཞེས་པའི་
དོན་ཡིན་ནོ། །ང་ཚོས་བོད་སྐད་ཀྱི་སྟེང་ནས་དངོས་གྲུབ་སྩོལ་དང་དངོས་གྲུབ་
སྩོལ་ཞེས་བརྗོད་ན་ཇི་ལྟ་བུ་ཞིག་ཡིན་ཞེ་ན། ། དོན་རྣམས་གཅིག་པ་ཡིན་ཀྱང་བྱིན་
གྱིས་བརླབས་པའི་ནུས་པ་དང་ལྡན་མི་ལྡན་གྱི་སྔགས་ཡིན་མིན་གྱི་ཁྱད་པར་ཆེན་པོ་
རྒྱུགས་ཡོད་ཅིང་། དེ་བཞིན་དུ་ད་ལྟའི་སྐབས་སུ་དཔེར་བཞག་ན་སྐད་རིགས་
གཞན་གྱི་ཐོག་ནས་ཆོས་བཤད་ཁུལ་བྱས་ན་སྒྱུར་སྟངས་ལེགས་པོ་ཡིན་རྒྱུ་ལོས་ཡིན་
ཀྱང་དང་པོ་བོད་སྐད་དང་བོད་ཡིག་གི་ཐོག་ནས་ཐོབ་པ་དེ་ཉིད་དོན་ཕྱོགས་འདྲ་རེས་གོ་
བརྡ་སྤྲད་པའི་རྗེས་སུ་དེ་ངོ་མ་ཐོབ་ཡོད་ཟེར་དགོས་ན་ཅུང་ཟད་དཀའ་མོ་རེད་བསམ་
གྱིན་ཡོད། འོ་ན་དགའ་རབ་རྡོ་རྗེས་བོད་སྐད་སྦྱངས་ནས་བོད་སྐད་ཀྱི་ཐོག་ནས་
གསུངས་པ་ཡིན་ནམ་འུ་ཚོ་ལ་ཐོབ་པ་རྣམས་བོད་སྐད་ཀྱི་སྟེང་ནས་ཐོབ་པ་ཞིག་རེད་
སྙམ་ན། དེ་མི་འདྲ་སྟེ། ཆོས་སྐུ་ཀུན་ཏུ་བཟང་པོ་ལ་བླ་མ་ཞེས་པ་ཞིག་མ་
དགོས་ལ། བོད་ཀྱི་སྒྲུབ་བརྒྱུད་ཀྱི་བཀའ་བབ་རྣམས་ལ་དོན་དབང་རིག་པ་རྩལ་དུ་
ཐོབ་ནས་བརྒྱུད་པ་གསུམ་ཁ་རྫོགས་སོང་བའི་ལོ་རྒྱུས་མང་པོ་ཡོད་ཅིང་། དཔེར་
ན་ཀུན་མཁྱེན་འཇིགས་མེད་གླིང་པ་ཡི་བླ་མ་ངོ་མས་བཤད་ན་གུ་རུ་རིན་པོ་ཆེ་དང་ཀུན་
མཁྱེན་ཀློང་ཆེན་རབ་འབྱམས་པ་གཉིས་ཀ་ཡིན་ལ། བླ་མ་བཟང་པོ་ཨོ་རྒྱན་ཆོས་
རྗེ་ལ་ཞུས་པས། 1:|: །བྱིན་རླབས་ཟབ་མོ་དགོངས་བརྒྱུད་སྤྲོས་བྲལ་དེ་བབས་
269



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བྱུང་། །ལྟ་སྒོམ་ཡེ་བབས་སྐུ་གསུམ་ལྷུན་གྲུབ་དེ་དགའ་འོ། །ཉམས་ལེན་བྱར་
མེད་བློ་འདས་ཡེ་གྲོལ་དེ་སྐྱིད་དོ། །ཞེས་གསུངས་ཤིང། ཡང་། དོན་
དབང་ཟབ་མོ་དྲི་མེད་འོད་ཟེར་ལ་ཞུས་པས། །ཐུགས་སྲས་ལས་ཅན་རྟོགས་གྲོལ་
དུས་མཉམ་ལ་ལངས་སོང༌། །དཀའ་སྤྱད་དུས་ལྟར་ཞེ་འདོད་མ་དགོས་པ་སྐྱིད་
དོ། །ཞེས་གསུངས་པ་དང་འདྲ་བར་དེ་ལྟ་བུ་ཡིན་ན་རིག་རྩལ་ཆོས་རབ་རྣམ་
འབྱེད་ཀྱི་མཁྱེན་པའི་ཀློང་བརྡོལ་ནས་ཤེས་བྱའི་མཁའ་ལམ་ལ་ཐོགས་མེད་དུ་གནམ་
འཕང་གཅོད་པ་མ་གཏོགས་དཔྱིད་ཁའི་ཡར་ངན་ལ་ལ་འགོས་པ་དང་འདྲ་བར་ལྟ་སྤྱོད་
གང་གི་ཐད་ནས་སྣ་བཙུགས་ཁུར་བ་མ་ཡིན་ནོ། །དེ་ཚོ་དོན་མེད་དུ་བཤད་བཞིན་
འདུག བླ་བརྡོལ་སྨྲ་བའི་གཏམ་ཞེས་པ་དེ་ཡིན་ལ། དོན་མེད་ཀྱི་ངག་འཆལ་ཅི་
ཞིག་གིས་བཤད་ཡོང་མ་ཤེས་སོ། །སྔགས་ལ་བྱིན་རླབས་ཡོད་ཅིང་། ནུས་པ་
མཐུ་ཡིས་གྲུབ་པ་ཟེར་བ་དེ་ཡིན་ལ། རང་གར་བཤད་པའི་ངག་ཚིག་དང་མི་
འདྲའོ། །བརྒྱུད་པའི་བྱིན་རླབས་དེ་ཚོ་བླ་མས་གསུངས་པའི་སྐད་ཡིག་གི་ཐོག་
ནས་གཞན་ལ་ལུང་ལ་སོགས་པ་བཏོན་ན་ཐོབ་ཤག་ཤག་མགོ་ངན་མེད་པ་དེ་རེད་
སྙམ། དེ་འཕྲོས་དོན་ལ་ཅི་ཞིག་བཤད་བཞིན་ཡོད་ན་སྔགས་ལ་སྔགས་ཡིན་པར་
མ་ཤེས་ནས་ཕལ་བ་དང་འདྲ་བར་བཟུང་ན་ཡང་བྱེད་ལས་མི་བྱེད་གསུངས་ཤིང༌།
སྔགས་ཡིན་རྒྱུའི་ནུས་པ་ཡོད་པ་དང་དེ་ལ་དད་པ་དང་འདུན་པ་ཡོད་ན་སྔགས་ཀྱི་བྱེད་
ལས་ཡོད་མ་གཏོགས་སྔགས་ཡིན་པར་མ་ཤེས་ནས་རང་གར་ཁ་ལ་བབས་ནས་
སྔགས་ཤིག་འགྱུར་བས་ནུས་པ་མེད་གསུངས་སོ། །སྔགས་ཞེས་པ་རྟོག་མེད་ཡིད་
བཞིན་གྱི་ནོར་བུའི་ཚུལ་ཅན་ཞིག་ཡིན་པས་དེའི་བྱིན་རླབས་དེ་ཟླ་གཟུགས་ཆུ་ནང་དུ་
ཤར་བ་དང་འདྲ་བ་ཡིན་ན་ཟླ་གཟུགས་ནམ་མཁའ་ན་ཡོད་ཀྱང་ཤར་སའི་ཆུ་ས་གཞི་ལ་
270



སྤྱི་དོན་དམིགས་གནད་བཤད་པ། །
མེད་ན་གཟུགས་བརྙན་ཤར་ཐབས་མེད་ལ། དེ་དང་འདྲ་བར་སྔགས་ཀྱི་བྱིན་
རླབས་འཇུག་དགོས་བསམ་ནས་དངོས་གྲུབ་ཐོབ་པར་འདོད་ན་རྐྱེན་དད་པ་ལ་སོགས་
པ་ཡོད་དགོས་སོ། །སྔགས་འདི་རྒྱུ་ཡི་གེ་ཡིན་ཞིང་། ངོ་བོ་གྲུབ་པ་བཞི་ལྡན་
ཡིན་ལ། བྱེད་ལས་དེ་ནུས་པ་ཐོགས་མེད་ཡིན་ཞེས་དེ་ལྟར་བཤད་
དོ། །གནས་སྐབས་དང་མཐར་ཐུག་གི་དོན་ཐམས་ཅད་སྔགས་ཀྱི་སྒྲུབ་མི་ཐུབ་པ་
ཞིག་མེད་ལ། མེད་པའི་རྒྱུ་མཚན་ནི་སྔགས་ལྷ་ཡི་ངོ་བོ་ཡིན་པས་སྒྲུབ་ཐུབ་ཅིང་།
གང་ཟག་ཐ་མལ་པ་ཞིག་ལ་ཆ་མཚོན་ན་ད་ལྟ་སོ་སོའི་སྐྱེ་བོ་ནུས་པ་མེད་པ་ཞིག་ཡིན་
ཀྱང་སངས་རྒྱས་དང་བྱང་སེམས་རིག་འཛིན་གྲུབ་པ་ཕོ་མོ་གྲོགས་སུ་བཀུག་ནས་ཞི་
རྒྱས་དབང་དྲག་གི་ལས་བཞི་བསྒྲུབ་རྒྱུ་ཡོད་པས་མི་ཚད་འགྲུབ་རྒྱུ་ཡང་ཡོད་
དོ། །ལར་འབྲོག་པའི་མི་སྐྱ་ཕོ་མོ་ཡིན་ཀྱང་རྟ་ཟོག་བདེ་འཚམས་མ་གྱུར་ན་རྟ་
གཟུངས་ནོར་གཟུངས་རྒྱབ་ཆོག་བྱེད་དགོས་པ་དེ་ཉིད་ཤེས་བཞིན་ཡོད་ཅིང་། ཐུན་
མོང་གི་སྤྱོད་ཡུལ་དུ་གྱུར་བ་ནུས་པ་ཅན་སྔགས་ལྟ་བུ་ཞིག་མེད་ལ། ཡང་འབྲོག་
པ་རྣམས་ཀྱིས་ཁ་བ་ཆེན་པོ་འབབ་བོ་དྲན་དུས་བླ་ཆེན་པོ་བྱིན་ནས་ཁ་བ་འགོག་ཁར་
བཅུག་པ་དང༌། རོང་བའི་ས་ཆ་ཡིན་ན་དབུས་གཙང་གི་ཕྱོགས་སུ་སེར་བ་སྲུང་
མཁན་ཁང་བའི་ཐོག་ཏུ་ཐུག་ནག་བཙུགས་ཡོད་པ་དེ་འདྲ་ཡོད་དར། དེ་ཚོས་
སྔགས་བཟླས་ནས་དེའི་ནུས་པ་འདོན་ཁུལ་བྱེད་པ་རེད་མ་གཏོགས་གཞན་མིའི་ནུས་
པ་ཞིག་ཅི་ཡང་མ་ཡིན་ནོ། །གྲུབ་པའི་རིག་འཛིན་གྱིས་བྱིན་གྱིས་བརླབས་པའི་
སྔགས་ཀྱི་ནུས་པ་ལ་བརྟེན་པ་ཡིན་ཞིང་། དེ་འདྲ་བའི་ནང་ལ་ནུས་པ་མི་འབྱིན་པ་
མང་པོ་ཡོད་ལ། སྔགས་ལ་ནུས་པ་མེད་པ་ཅི་ཡིན་ཏེ་མིའི་བཟླས་དམིགས་བསྐྱེད་
རྫོགས་ཀྱི་གང་ཞིག་གི་ཕྱོགས་ནས་མ་ནུས་པ་ཡིན་ན་གཞན་ཕྱོགས་ཤིག་ནས་མ་ནུས་
271



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
པའི་རྟགས་ཡིན་ནོ། །ཆོས་ཀྱི་སྐྱོན་མ་ཡིན་ཀྱང་གང་ཟག་གི་སྐྱོན་ཡིན་ལ།
གང་ཟག་གི་སྐྱོན་ལ་ལོག་པའི་ལམ་ལ་མཐའ་མེད་པས་དེ་བཤད་ཚོད་ཅི་ཡོད།
ཆོས་ཀྱི་གྲགས་པ་ཅིའི་ཕྱིར་མི་བདེན་ཏེ་བདེན་པ་ཡིན་ནོ། །སྔགས་འདིའི་དབྱེ་བའི་
སྟེང་ནས་བསམ་བློ་བཏང་ན་སྤྱི་དང་བྱེ་བྲག་ཁྱད་པར་གྱི་དབྱེ་བ་མང་ཞིང༌། སྤྱིའི་
དབྱེ་བའི་ཐད་ཀྱི་གཞི་ལམ་འབྲས་གསུམ། བྱེ་བྲག་སྔགས་ཀྱི་སྒྲ་འཇུག་ས་དེ་ལྟ་བུ་
ཡོད་ལ། ཁྱད་པར་གྱི་དབྱེ་བ་ནི་དཔེར་ན་ཟློས་པའི་སྔགས་སྐབས་ཀྱི་བཤད་བྱ་འདི་
ཡིན་ན་འདི་ལ་གསང་སྔགས། རིག་སྔགས། གཟུངས་སྔགས་གསུམ་གྱི་དབྱེ་
བ། དེ་གསུམ་སླ་མོ་ཞིག་གིས་བཤད་ན་རྒྱུ་གཟུངས་ཐོབ་པ་ལས་སྔགས་བྱིན་གྱིས་
བརླབས་པ་ཡིན་པས་གཟུངས་སྔགས། ངོ་བོ་རིག་པའི་ཡེ་ཤེས་ཀྱི་བདག་ཉིད་ཅན་
ཡིན་པས་ན་རིག་སྔགས། ཐབས་གསང་བས་བཟླ་བར་བྱ་བ་ཡིན་པས་ན་གསང་
སྔགས། དེ་ཡང་ལྡོག་པའི་དབྱེ་བ་ཙམ་མ་གཏོགས་ངོ་བོ་ལ་ཁྱད་པར་མེད་པ་ལ་
སོགས་པ་སྦྱར་ཚུལ་སྣ་ཚོགས་པ་ཡོད་རྒྱུ་ཅན་དེ་ལྟ་བུ་ཞིག་ཡིན་ནོ། །བྱེ་བྲག་ཏུ་
དཀྱིལ་འཁོར་གང་ཡང་རུང་བ་དང་འབྲེལ་བའི་སྔགས་ལ་མཚོན་ན་གོང་ནས་བསྐྱེད་
ཆོག་གི་སྐབས་ནས་ཀྱང་བཤད་མྱོང་ཡང་རྒྱུ་མ་ནོར་བ་རྩ་བའི་སྔགས་ས་བོན་གྱི་
སྔགས་ལྟ་བུ། བསྐྱེད་པ་རྐྱེན་གྱི་སྔགས་ལྷ་བསྐྱེད་དང་དབང་བསྐུར་སྤྱན་འདྲེན་
མཆོད་པ་རྣམས་ཀྱི་སྐབས་སུ་བརྗོད་རྒྱུ་རྣམས་ལྟ་བུ། བཟླས་པ་ལས་ཀྱི་སྔགས་
ལྷའི་སྙིང་པོ་བཟླ་རྒྱུ་ཅན་དང་གསུམ་མོ། །དེའི་ནང་གི་བཟླས་པ་ལས་ཀྱི་སྔགས་
འདི་ཡིན་ན་ཡང་ནང་གསེས་ཀྱི་གཙོ་བོའི་སྔགས། འཁོར་གྱི་སྔགས། སྤྱི་དྲིལ་
གྱི་སྔགས། ལས་ཀྱི་ཤམ་བུའི་སྔགས་ལ་སོགས་པ་དང་། ད་རུང་བསྙེན་སྒྲུབ་
ལས་གསུམ་གྱི་སྔགས། རྩ་སྔགས་དང་སྙིང་པོ་ཉེ་སྙིང་ལ་སོགས་པ་ནང་གི་དབྱེ་
272



སྤྱི་དོན་དམིགས་གནད་བཤད་པ།
བ་མང་པོ་ཡོད་དོ། །རྒྱུད་དང་སྒྲུབ་ཐབས་སོ་སོའི་ནང་གི་སྔགས་ཀྱི་དབྱེ་བསྡུ་
མཐའ་གཅིག་ཏུ་གཅིག་ལྟ་བུ་ཡིན་པའི་ངེས་པ་ཡང་མེད་ཅིང༌། ། སྤྱིར་བཏང་གི་དེ་
ལྟར་ཡིན་ནོ། །སྔགས་ལ་འཇུག་རྒྱུ་ལ་འཇུག་ལུགས་གསུམ་ཡོད་ལ། ཤེས་
རབ་དང་གཅིག ཏིང་འཛིན་དང་གཉིས། ་བརྩོན་འགྲུས་དང་གསུམ་ཡོད་པ་
ཞིག་གིས་འཇུག་དགོས་སོ། །དེ་ཇི་ལྟར་ཡིན་ཞེ་ན། ཤེས་རབ་ཟབ་མོས་
སྔགས་ལ་ཡིད་ཆེས་ཡོད་དགོས་ལ། དོན་དམ་པར་ཆོས་ཐམས་ཅད་དག་མཉམ་
ཆོས་སྐུ་ཆེན་པོའི་ཀློང་ན་རིས་སུ་མ་ཆད་པ་དང་། ཀུན་རྫོབ་ཏུ་ལྷའི་སྐུ་དངོས་དང་
སྔགས་གཉིས་ཀ་གདུལ་བྱའི་དོན་དུ་ཡེ་ཤེས་རྣམ་པར་འཕྲུལ་བ་ཡིན་པ་དེ་ཉིད་ཚང་
མར་ཁྱད་མེད་དུ་རྟོགས་པ་ཞིག་གིས་སྔགས་དེ་ལྷ་རུ་འཛིན་ཤེས་དགོས་ཤིང་།
དེའི་ཐོག་ཏུ་དེའི་གེགས་དང་བར་ཆད་དུ་འགྱུར་བའི་ཀུན་རྟོག་བསལ་ནས་མེད་པར་
བྱེད་དགོས་པ་དང༌། ལྷ་སྔགས་ལ་བཟང་ངན་བལྟས་ནས་དོན་ལ་ཐ་དད་དོ་བསམ་
པའི་དོགས་པ་བསལ་དགོས་སོ། །སངས་རྒྱས་དེ་གདུལ་བྱའི་ངོ་ལ་རྣམ་པ་འདྲ་
དང་མི་འདྲར་བྱས་ཏེ་སྣང་བ་ཡིན་ཞིང་། སངས་རྒྱས་རྣམས་ཕལ་བའི་ངོར་སྔགས་
ཀྱི་རྣམ་པ་བསྟན་བཞིན་ཡོད་པ་དང་། སྔགས་གྲུབ་དུས་ལྷ་མངོན་སུམ་དུ་སྣང་ཐུབ་
ལ། ལྷ་ཉིད་སྔགས་སུ་སྣང་བར་བསྒྲུབས་པས་སྔགས་ཉིད་ལྷར་སྣང་བའི་ཚུལ་དུ་
གདུལ་བྱ་ལ་དངོས་གྲུབ་སྩོལ་བར་བྱེད་ཐུབ་བོ། །ཡང་སྔགས་དེ་ཡི་གེའི་ཐོག་ཏུ་
བྲིས་ཡོད་པ་དེ་ངས་རྗོད་ཀྱིན་ཡོད་པ་ཡིན་ཞིང་། དེ་ལྷ་མ་ཡིན་བསམ་ནས་རྣམ་པ་
ཐ་དད་པས་དོན་ལ་ཐ་དད་དུ་འཛིན་པའི་བློ་དེ་ཡང་བསལ་དགོས་ལ། བསམ་བློ་
ཐོངས་དང་འུ་ཚོའི་འཁྲུལ་རྟོག་གི་རྣམ་པ་ཐ་དད་དུ་སྣང་བ་དེ་ཐ་དད་དུ་ཡིན་པའི་རྒྱུ་
མཚན་དང་གཅིག་ཏུ་སྣང་ན་གཅིག་ཡིན་པའི་རྒྱུ་མཚན་མེད་དེ། དཔེར་ན་སེམས་
273



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གཅིག་པུ་འདི་ཉིད་རྨི་ལམ་རྨིས་པའི་གནས་སྐབས་ན་བག་ཆགས་ཀྱི་དབང་གིས་བེམ་
པོར་སྣང་ལ། དེའི་གནས་སྐབས་ན་བེམ་ཤེས་གཉིས་སུ་སྣང་ཞིང་། བེམ་ཤེས་
གཉིས་ཀ་གཅིག་ཡིན་ན་གཅིག་ཡིན་ས་མི་འགྲོ་ཡང་འཁྲུལ་རྟོག་ལ་དེ་ལྟར་སྣང་
ངོ༌། །ཡང་ཐ་དད་ཡིན་པ་དེ་ཉིད་གཅིག་ཏུ་ཡིན་སྣང་ཤར་ཞིང་། འུ་ཚོར་ཐ་དད་
ཡིན་པའི་ལུས་རྡུལ་ཕྲན་ཕུང་པོ་བསགས་པ་འདི་ཉིད་ཀྱང་གཅིག་གི་སྣང་བ་ཤར་ལ།
སངས་རྒྱས་གཅིག་ཉིད་ཞི་བ་དང་ཁྲོ་བོའི་ཚུལ་གྱིས་བསམ་ཡས་སྒྱུ་འཕྲུལ་དྲ་བའི་
རོལ་བར་སྣ་ཚོགས་འཆར་བ་ཡིན་པས་རྣམ་པ་ཐ་དད་པ་ཙམ་ཞིག་གིས་ལྷ་མིན་པ་
འཛིན་རྒྱུ་མེད་པ་དང་། ད་རུང་རང་རྒྱུད་དང་གཞན་རྒྱུད་ཀྱིས་བསྡུས་མ་བསྡུས་ཀྱི་
ཐད་ནས་ཐ་དད་དོ་བསམ་རྒྱུ་མེད་དོ། །ངེས་པ་དོན་གྱི་ལྷ་ཞེས་པ་ཆོས་ཐམས་ཅད་
ཀྱི་གནས་ལུགས་ཟུང་འཇུག་གཞི་ཡི་དེ་བཞིན་ཉིད་གློ་བུར་དྲི་བྲལ་གྱི་གནས་སྐབས་ཀྱི་
རང་བྱུང་ཡེ་ཤེས་ཀྱི་བདག་ཉིད་ཅན་དེ་ཡིན་ཞིང་། དེའི་ཡེ་ཤེས་སྒྱུ་འཕྲུལ་དྲ་བ་སྣ་
ཚོགས་སུ་ཤར་བ་དེ་ཉིད་མི་ཤེས་ནས་གཞན་རྒྱུད་ཀྱིས་བསྡུས་པའི་ལྷ་ཞིག་ག་ཤེད་
ཅིག་ཡོད་སྙམ་བྱས་ན་དེ་རྡུལ་དང་སྐད་ཅིག་མའི་ཆ་ཤས་ཅན་ཞིག་མིན་ཐབས་མེད་ལ།
ཕྱོགས་དུས་ཀུན་ན་ཁྱབ་པའི་རྣམ་པ་ཐམས་ཅད་པའི་སྐུ་གྱུར་ཐུབ་མེད་དོ། །དེས་ན་
ཐ་མལ་བའི་བློ་ལ་སྣང་ཚུལ་ཙམ་གྱིས་ཆོས་ཐམས་ཅད་ལ་མངའ་དབང་འབྱོར་བའི་
སངས་རྒྱས་ཀྱི་སྤྱོད་ཡུལ་བསམ་གྱིས་མི་ཁྱབ་པ་དཔོག་མི་ཐུབ་སྟེ། མིག་དང་རྣ་
བ་སྣ་ཡང་ཚད་མ་མིན། །ལྕེ་དང་ལུས་དང་ཡིད་ཀྱང་ཚད་མ་མིན། །གལ་ཏེ་
དབང་པོ་འདི་དག་ཚད་ཡིན་ན། །འཕགས་པའི་ལམ་གྱིས་སུ་ལ་ཅི་ཞིག་
བྱ། །ཞེས་གསུངས་པ་ལྟ་བུ་ཡིན་ནོ། །རང་སེམས་ཀྱི་དྲི་མ་དག་རིམ་དང་
བསྟུན་ནས་སངས་རྒྱས་ཀྱི་ཆོ་འཕྲུལ་དང་བྱིན་རླབས་ཇེ་མངོན་ཇེ་མངོན་དུ་གྱུར་ཡོང་
274



སྤྱི་དོན་དམིགས་གནད་བཤད་པ།
ཞིང་། མཐར་ཐུག་དྲི་མ་ཡོངས་སུ་དག་ནས་གནས་ལུགས་མངོན་དུ་གྱུར་བའི་
གནས་སྐབས་ན་སངས་རྒྱས་ཐམས་ཅད་རང་ཉིད་དང་། རང་ཉིད་དུས་གསུམ་གྱི་
སངས་རྒྱས་ཐམས་ཅད་དང་གཉིས་སུ་མེད་པའི་ཆོས་ཉིད་ཡེ་ཤེས་ཀྱི་སྐུ་བརྙེས་ཡོང་
ལ། ད་ལྟའི་གནས་སྐབས་ན་རང་གི་ངོ་ལ་སངས་རྒྱས་ཐམས་ཅད་སྔགས་ཀྱི་རྣམ་
པར་ཤར་ནས་གནས་སྐབས་དང་མཐར་ཐུག་གི་དོན་སྒྲུབ་པར་མཛད་པ་ཡིན་བསམ་
ནས་སྔགས་ལ་ཡིད་ཆེས་བསྐྱེད་རྒྱུ་དེ་ཉིད་སྔགས་སྒྲུབ་པའི་རྒྱུའི་གཙོ་བོ་ཡིན་
ནོ། །དེས་ན་སྔགས་ལ་ཞུགས་དུས་ཤེས་རབ་ཏིང་འཛིན་བརྩོན་འགྲུས་གསུམ་
ཡོད་དགོས་ཞེས་བཤད་པ་ཡིན་ལ། ཤེས་རབ་ཀྱི་ཐད་ནས་དེ་ལྟར་ཡིན་ཞིང་།
ཏིང་འཛིན་གྱི་ཐད་ཀྱི་དངོས་གཞི་ཏིང་འཛིན་གསལ་བར་ཡིན་པ་དང་གྲོགས་ལྟ་བས་
ཟིན་པ་གཉིས་ཀ་གནད་ཆེའོ། །སྐུ་དང་གས་སྲོག་སྔགས་ཕྲེང་འཕྲོ་འདུ་དེ་ཚོ་རྣམ་
པ་ཤིན་ཏུ་གསལ་བ་ཡིན་པ་དེ་ཡང་ཡིད་ངོར་ཤར་བ་ཙམ་མ་ཡིན་ལ། དེ་འདྲ་ཡོད་
པ་ཡིན་བསམ་པ་ཙམ་ཡང་མ་ཡིན་པར་བདག་ཉིད་ལྷའི་ང་རྒྱལ་དུ་བྱ་བ་དང་། ལྷ་
དེ་ཡང་མིང་གཟུགས་མཚན་མའི་རྣམ་པ་ཅན་གྱི་རང་རྒྱུད་པ་ཞིག་ཏུ་མི་གཟུང་བར་
སྤངས་རྟོགས་མཐར་ཕྱིན་འབྲས་བུའི་ཡེ་ཤེས་རྣམ་པ་ཐམས་ཅད་པ་དེ་ལྷ་སྔགས་ཀྱི་
རྣམ་པར་ཤར་བའི་དག་དྲན་དེ་ལྟར་བྱེད་དགོས་སོ། །དེ་ལ་གྲོགས་ལྟ་བས་ཟིན་
པར་བྱ་བ་ལ་ཇི་ལྟར་ཟིན་དགོས་ཤེ་ན། ལྷ་སྔགས་ཀྱི་གསལ་སྣང་དེ་ཐམས་ཅད་
ཀྱང་དག་མཉམ་བདེན་པ་དབྱེར་མེད་ཡེ་ནས་ཆོས་སྐུ་ཐིག་ལེ་ཉག་གཅིག་གི་ངང་ཚུལ་
ལས་མ་འདས་པར་ཤེས་པར་བྱས་ནས་དམིགས་པ་གཞན་གྱིས་བར་མ་ཆོད་པ་ཞིག་གི་
ཐོག་ནས་རྩེ་གཅིག་ཏུ་གནས་དགོས་ལ། དེ་ལྟར་ཞི་གནས་སྒྲུབ་པའི་སྐབས་སུ་
ལྷག་མཐོང་རང་ཤུགས་ཀྱིས་འབྱུང་ཞིང་། གསལ་བརྟན་དག་གསུམ་ཇི་སྙེད་པའི་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ལྷག་མཐོང་དང་། ལྟ་བས་ཟིན་པ་དེ་ཇི་ལྟ་བའི་ལྷག་མཐོང་དུ་འགྲོའོ། །ཤེས་
རབ་དང་ཏིང་འཛིན་གྱིས་སྔགས་ལ་ཞུགས་པ་དང་མཉམ་དུ་བརྩོན་འགྲུས་ཡོད་དགོས་
ཤིང་། བརྩོན་འགྲུས་མེད་ན་མཐར་ཕྱིན་མི་ཐུབ་ལ། དང་པོ་སྔོན་འགྲོ་དབང་
ཐོབ་དམ་ཚིག་ལ་གནས། སྔགས་དག་པ་དང་བཟླ་ལུགས་ཤེས་པ། དངོས་
གཞི་སྔགས་བཟླ་བའི་གནས་སྐབས་ན་དྲན་ཤེས་བག་ཡོད་དང་ལྡན་པས་སྒོ་གསུམ་གྱི་
གཡེང་བ་ཐམས་ཅད་སྤངས་ནས་ཚུལ་བཞིན་དུ་བཟླ་དགོས་སོ། །བཟླས་པ་ངོ་མ་
ལ་བཟླ་ལུགས་ཀྱི་རྣམ་གྲངས་མང་པོ་ཡོད་པ་དང༌། སྔོན་མ་ཞིག་ནས་ཀྱང་བཤད་
མྱོང་ཞིང་། རྒྱས་བཤད་བྱས་མ་བྱས་མི་འདུག་ལ། ཧ་ལམ་ཕྱོགས་མགོ་ཙམ་
ཞིག་བཤད་ན་ཡིད་བཟླས་ཞེས་པ། ཤུབ་བུར་བཟླས་པ་ཞེས་པ། དབྱངས་
བཟླས་ཞེས་པ། དེ་རེ་རེ་ལ་ནང་གསེས་ཀྱི་དབྱེ་བ་མང་པོ་ཡོད་དོ། །དེའི་ནང་
གི་ཡིད་བཟླས་རྐྱང་བ་ལ་མཚོན་ན་ཡིད་བཟླས་ཙམ་ཞེས་པ་དང་། འགོག་བཟླས་
ཞེས་པ་རྣམ་པ་གཉིས་ཀྱི་དབྱེ་བ་སྟེ། ཡིད་བཟླས་ཙམ་ནི་སྙིང་ཁའི་སྔགས་ཕྲེང་དང་
ས་བོན་ལ་དམིགས་པ་གཏད་ནས་དེས་རང་སྒྲ་སྒྲོག་པའི་ཚུལ་གྱིས་ཡིད་ཀྱིས་ཡང་
ནས་ཡང་དུ་བཟླ་རྒྱུ་མ་གཏོགས་མཆུ་འགུལ་བ་སོགས་ཀྱི་རྩོལ་བ་མི་དགོས་པ་དེ་ལྟ་
བུ་ཡིན་ལ། དེ་རླུང་དང་སྦྱར་ན་ཡང་འགོག་བཟླས་སུ་འགྱུར་རོ། །དེ་ལ་ཡང་
ནང་གསེས་ཀྱི་འགོག་བཟླས་དང་། རྡོར་བཟླས། བུམ་ཅན་གྱི་བཟླས་པ་ཞེས་
པ་དེ་ལྟར་ཡོད་ལ། དེའི་ནང་གི་འགོག་བཟླས་ལྟ་བུ་ཡིན་ན་སྲོག་རྩོལ་ནང་དུ་
བསྡོམས་ཤིང་ཡིད་ཀྱིས་བཟླ་རྒྱུ་དེ་ལྟ་བུ་ཡིན་པ་དང༌། སྲོག་རྩོལ་ཞེས་པ་ནི་སྲོག་
ནི་རླུང་དང་རྩོལ་བ་དྲན་པའམ་ཡིད་ཀྱི་རྒྱུ་བ་ཡིན་གསུངས་ཡོད་ཅིང་། དེ་
བསྡོམས་ནས་ཡིད་བཟླས་བྱེད་དུས་ལུས་ངག་གི་རྩོལ་བ་ཤུགས་ཀྱིས་ཁེགས་ནས་
276



སྤྱི་དོན་དམིགས་གནད་བཤད་པ།
ཡོན་ཏན་ཁྱད་པར་ཅན་འགྲུབ་པའི་དགོས་པ་དེ་ལྟ་བུ་ཡོད་དོ། །རྡོར་བཟླས་ལྟ་བུ་
ཡིན་ན་རླུང་འབྱུང་འཇུག་གནས་གསུམ་སྔགས་དང་སྦྱར་ནས་དམིགས་པ་མ་ཡེངས་
པར་བྱེད་རྒྱུ་དེ་ཡིན་ཞིང་། བུམ་ཅན་བཟླས་པར་འདོད་ན་རླུང་སྦྱོར་བ་བཞི་ལྡན་
གྱིས་བུམ་ཅན་དང་སྦྲགས་ནས་ཡིད་བཟླས་བྱེད་རྒྱུ་དེ་ཡིན་ནོ། །དེ་བཞིན་དུ་ཤུབ་
བུར་བཟླས་པ་ཞེས་པ་ནི་སྒྲ་མེད་ཅིང་མཆུ་དང་མགྲིན་པའི་བྱེད་རྩོལ་གྱིས་སྒྲ་མ་གྲག་ན་
ཡང་མཆུ་དང་མགྲིན་པའི་བྱེད་རྩོལ་དགོས་པ། །དབྱངས་བཟླས་སྒྲ་མི་ཆེ་མི་ཆུང་
ལ་སོགས་པ་ཡོན་ཏན་བཅུ་དང་ལྡན་པའི་ཐོག་ནས་དེ་ཡང་མཁུར་བར་དབུགས་ཀྱི་
རླུང་འབྱིན་པའི་དབྱངས། ཚངས་པའི་དབྱངས་ཀྱི་འགྲན་ཚུལ་གྱི་དབྱངས་ལ་
སོགས་པ་རྒྱུད་གཞུང་ནས་མང་པོ་གསུངས་ཡོད་པ་དེ་ལྟར་ཡིན་ནོ། །ད་ལྟ་རང་
རེས་བཟླ་རྒྱུ་འདི་དབྱངས་བཟླས་ཀྱི་ཁོངས་སུ་གཏོགས་པའི་བཟླ་ཚུལ་ཞིག་ཡིན་
ནོ། །དེ་ལྟར་ན་སྤྱིར་བཏང་གིས་བསྙེན་པ་འདི་ལ་གཞི་བསྙེན་དང་ལས་བསྙེན་རྣམ་
པ་གཉིས་ཡོད་ལ། ད་ལྟའི་སྐབས་ཀྱི་རང་རེའི་བསྙེན་པ་འཇོག་རྒྱུ་འདི་གཞི་བསྙེན་
ཡིན་ནོ། །དབང་དང་སྦྱིན་སྲེག་ལ་སོགས་པའི་ཆེད་དུ་བསྙེན་པའི་ཁ་གསོ་བྱེད་རྒྱུ་
དེ་ཉིད་ལས་བསྙེན་ཡིན་ཞིང་། བསྙེན་པའི་ཁ་གསོ་དང་སྦྲེལ་ནས་དབང་རྫས་སོ་
སོ་བསྒྲུབས་ཏེ་བྱིན་གྱིས་བརླབ་པ་ཡིན་ནོ། །དེ་གཉིས་ཀ་གང་ཡིན་ཀྱང་བསྙེན་
སྒྲུབ་ཡན་ལག་བཞི་ཁ་ཚང་དགོས་པར་མ་ཟད་སྲོག་སྡོམ་གཟེར་བཞིའི་མན་ངག་གི་
གནད་ཚང་བ་ནི་གལ་ཆེ་བ་ཡིན་ཞིང་། སྲོག་སྡོམ་གཟེར་བཞིའི་སྐོར་དེ་གོང་ནས་
མང་པོ་བཤད་ཀྱང་། ཤིན་ཏུ་དོན་དང་ལྡན་པ་ལ། །ཚིག་གཅིག་ལན་གཉིས་
གདབ་པར་བྱ། །ཞེས་གསུངས་པས་ད་རུང་ཡང་བཤད་བྱས་ན་འདི་ལྟ་སྒོམ་སྤྱོད་
འབྲས་བཞིའི་དབང་དུ་བྱས་ན་དགོངས་པ་མི་འགྱུར་བའི་གཟེར་རམ་ཆོས་ཉིད་མི་
27



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
འགྱུར་བའི་གཟེར་དེ་སྔོན་ལ་བཤད་ན་ཆོག་ཀྱང་ལྷ་སྔགས་ཆོས་ཉིད་ཕྲིན་ལས་ཀྱི་རིམ་
པ་བརྒྱུད་སྐབས་དང་པོ་ཏིང་འཛིན་ལྷའི་གཟེར་དེ་བཤད་དགོས་པ་ཞིག་ཡིན་ལ།
དེ་བཤད་ན་གནད་དུ་ཁེལ་བ་ཞིག་ཡིན་ནོ། །གོང་ནས་བསྐྱེད་ཆོག་གི་སྐབས་ན་
བཤད་པ་བཞིན་ཏིང་འཛིན་གསུམ་བསྐྱེད་དེ་ཐོལ་བསྐྱེད་འབྲུ་བསྐྱེད་གང་ཡིན་ན་བསྐྱེད་
རིམ་གསལ་བརྟན་གྱི་ཚད་བརྒྱུད་དང་ལྡན་དགོས་སོ། །གསལ་བའི་ཚད་བཞི་སྟེ་
སལ་ལེ་སངས་ངེ་ལྷག་གེ་ལྷང་ངེ་བ་ཞེས་ཟེར་ལ། བརྟན་པའི་ཚད་བཞི་ཡོད་
དགོས་ཤིང་། མི་གཡོ་མི་འགྱུར་མངོན་པར་མི་འགྱུར་བ་སོགས་བཞི་དང་བརྒྱད་
ཀྱིས་སྒོམ་སྐབས་གོམས་ནས་ཡུལ་གསུམ་གྱད་དུ་གྱུར་བ་ཞེས་པ་དང་པོ་ཡིད་ཀྱི་
ཡུལ། གཉིས་པ་དབང་པོའི་ཡུལ། གསུམ་པ་རེག་པའི་ཡུལ་དུ་གྱུར་བ་ཞིག་
བྱེད་དགོས་སོ། །དེ་དུས་རྣམ་དག་དྲན་པ་དང་ང་རྒྱལ་རྩོམ་པ་གོང་ནས་ཀྱང་ཞུས་
པ་ལྟར་དུ་ལྷ་ཐ་དད་དང༌། ང་ཐ་དད། ངས་ལྷ་བསྒོམས་པ་ལྟ་བུ་མ་ཡིན་པར་
རང་རིག་སྣང་སྟོང་གཉིས་སུ་མེད་པའི་བདག་ཉིད་དེ་བཞིན་གཤེགས་པ་ཐམས་ཅད་ཀྱི་
ཡེ་ཤེས་དང་རོ་གཅིག་པ་དེ་ཡེ་ནས་ཆོས་ཉིད་དོན་གྱི་ལྷ་ཡིན་པ་དེ་དེའི་རང་རྩལ་
འགག་མེད་རྟེན་དང་བརྟེན་པའི་འཁོར་ལོར་ཤར་བ་ཡིན་པ་དེ་ལྟ་བུའི་ངང་དུ་དྲན་པ་ཉེ་
བར་བཞག་དགོས་ལ། འདིའི་དག་རྫོགས་སྨིན་གསུམ་བསྐྱེད་རིམ་གྱི་སྐབས་ལ་
སོགས་པ་ནས་མང་པོ་བཤད་ཟིན་ཏོ། །སྙིང་པོ་སྔགས་ཀྱི་གཟེར་ཞེས་པ་དེ་བཞིན་
གཤེགས་པ་ཐམས་ཅད་ཀྱི་གསུང་གི་གསང་བ་ཟབ་མོ་སྙིང་པོ་སྔགས་ཀྱི་བཟླས་པ་ལ་
བརྟེན་ནས་སྒྲ་གྲག་སྔགས་ཀྱི་རང་བཞིན་གྲག་སྟོང་བརྗོད་བྲལ་ཤེས་པའི་ཐོག་ནས་
འབྱུང་འཇུག་གནས་གསུམ་སྔགས་སུ་བཟླས་པས་ན་རྡོ་རྗེའི་བཟླས་པ་བྱེད་རྒྱུ་ལ་
སོགས་པ་གོང་ནས་བཤད་པ་ལྟར་རོ། །འདིའི་མར་འཁོར་བའི་གནས་སྐབས་ན་
278



སྤྱི་དོན་དམིགས་གནད་བཤད་པ།
བརྗོད་པ་སྒྲ་ཡི་རང་བཞིན་དེ་འགྲོ་བའི་ངག་གི་བག་ཆགས་དག་པར་བྱེད་པ། ཡར་
སངས་རྒྱས་ཀྱི་དུས་ན་གསུང་རྣམ་པ་ཐམས་ཅད་པ་ཐེག་པ་བསམ་གྱིས་མི་ཁྱབ་པ་
འཚར་བའི་འབྲས་བུ་གཞི་ལ་རྫོགས་པ། བར་ཉམས་ལེན་གྱི་གནས་སྐབས་ལ་
མཚོན་ན་ངག་རླུང་གི་རང་བཞིན་སྙིང་པོ་སྔགས་ཀྱི་རོལ་བར་སྦྱངས་པས་རླུང་ལ་
བརྟེན་པའི་རྫོགས་རིམ་ཐམས་ཅད་ཀྱི་སྨིན་བྱེད་དུ་འགྲོ་བའི་དེ་ལྟར་དག་རྫོགས་སྨིན་
གསུམ་ཚང་བའོ། །དགོངས་པ་མི་འགྱུར་བའི་གཟེར་ཞེས་པ་དེ་གཉིས་མེད་མཉམ་
པ་ཆེན་པོའི་འཁོར་འདས་ཡེ་སངས་རྒྱས་པའི་དཀྱིལ་འཁོར་ལ་བསླབ་པར་བྱ་བ་དེ་ཉིད་
ཡིན་ལ། འདིའི་མར་འཁོར་བའི་གནས་སྐབས་ལ་སེམས་ཀྱི་རྟོག་ཚོགས་ཐམས་
ཅད་དག་པར་བྱེད་ལ། ཡར་སངས་རྒྱས་ཀྱི་དུས་ན་ཐུགས་རྣམ་པ་ཐམས་ཅད་པའི་
མངོན་ཤེས་བསམ་གྱིས་མི་ཁྱབ་པའི་འབྲས་བུ་གཞི་ལ་རྫོགས། བར་ཉམས་ལེན་
གྱི་གནས་སྐབས་ན་སྟོང་པ་ཉིད་ཀྱི་རྫོགས་རིམ་སྒོམ་པའི་སྨིན་བྱེད་དུ་འགྲོ་བ་དེ་ལྟར་
དག་རྫོགས་སྨིན་གསུམ་ཚང་ངོ༌། །འཕྲོ་འདུ་ཕྲིན་ལས་ཀྱི་གཟེར་ལ་མཚོན་ན་ལྷ་
སྔགས་ཆོས་ཉིད་གསུམ་པོ་དང་འབྲེལ་བའི་སྒོ་ནས་མཆོག་ཐུན་མོང་གི་ཕྲིན་ལས་སྒྲུབ་
པའི་བྱེ་བྲག་ལ་འཕྲོ་འདུ་ཕྲིན་ལས་ཀྱི་གཟེར་ཞེས་ཟེར་ལ། སྤྱིར་ན་གཟེར་ཞེས་པ་
མི་འགྱུར་བརྟན་པའི་ཐོག་ནས་དེ་དང་དེའི་དགོས་དོན་མངོན་དུ་གྱུར་བ་འཛེར་མ་བརྒྱབ་
པ་དང་འདྲ་བར་གོང་ནས་བཤད་པ་ལྟར་ཡིན་པས་གཉིས་འཛིན་གྱི་ཆ་ཐམས་ཅད་
གཉིས་མེད་ཡེ་ཤེས་ཆེན་པོར་གཅིག་ཏུ་བཟླུམས་པ་དེ་ལྟ་བུའི་གཟེར་བཞི་ཐེབས་པས་
འཁོར་འདས་ཀྱི་སྟོང་སྲོག་ལ་དབང་ཐོབ་པས་ན་དེ་ལྟར་སྲོག་སྡོམ་གཟེར་བཞི་མན་
ངག་གནད་དུ་བསྣན་པ་དེ་ལྟ་བུ་ཡིན་ནོ།། །།
༼ག༽གསུམ་པ་རྗེས་ཀྱི་ལེའུ།
279



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
༼ཀ༽ དང་པོ་ཚོགས་ལས་བཤད་པ།
དེ་ལྟ་བུའི་དངོས་གཞིའི་ཉམས་ལེན་གྱི་ཐུན་དང་སྦྲེལ་ནས་ད་ནི་གསུམ་པ་རྗེས་ཀྱི་ལེའུ་
བདུན་གྱི་དོན་གཞུང་དོན་ངོ་མ་ལ་འཇུག་པ་ནི། སྤྱིའི་ཆིངས་གསུམ་པ་རྗེས་ཀྱི་ཆོ་
ག་འདི་ལ་ལེའུ་བདུན་གྱིས་བསྟན༔ཞེས་གསུངས་ཏེ་བདུན་གང་ཡིན་ན་དེ་མ་ཐག་ཏུ་
ཚོགས་ལས་བསྐུལ་དང་ཆད་མདོ་གཏོར་སྐྱོང་དང་༔ གཏོར་བྲོ་བཀྲ་ཤིས་སྨོན་
མམ་བདུན་ཡིན་ནོ༔ཞེས་གསུངས་ཏེ་དེའི་ནང་གི་ཚོགས་ལས་ཡིན་ལ། ཚོགས་
ཞེས་པ་འདི་མང་པོ་མཉམ་དུ་ཚོགས་པའི་དོན་ཡིན་ཞིང་། ཚོགས་ཀྱི་སྒྲ་ཐད་ཀ་ཐད་
དུ་བྱས་ན་དེ་ཡིན་ནོ། །སྤྱི་ཁྱབ་ཀྱིས་འདི་ལ་མཚན་ཉིད། དབྱེ་བ། ཇི་ལྟར་
བྱ་བའི་ཐབས་དང་བཅས་པའི་ཐོག་ནས་གསུང་རྒྱུ་ཞིག་ཡིན་ཞིང་། ཚོགས་ཞེས་པ་
གྷ་ན་ཙཀྲ་ཡི་སྒྲ་ལས་དྲངས་ན་བོད་སྐད་དུ་ཚོགས་ཀྱི་འཁོར་ལོ་ཞེས་བྱའོ། །འདིའི་
མཚན་ཉིད་གསང་སྔགས་ཀུན་ཏུ་སྤྱོད་པའི་སྐབས་གང་ཞིག རྟེན་རྡུལ་ཚོན་རས་
བྲིས་ཚོམ་བུ་རྣལ་འབྱོར་བའི་ལུས་དཀྱིལ་སྒོམ་པ་གང་རུང་གི་དཀྱིལ་འཁོར་དང་ལྟ་
སྤྱོད་རྣམ་པར་དག་པའི་གང་ཟག་ཚད་མཐུན་ཕྱི་ནང་གསང་བའི་ཡོ་བྱད་ཁྱད་པར་ཅན་
ཚོགས་པ་དེ་ཚོགས་ཀྱི་མཚན་ཉིད་ཡིན་ཏེ། རྟེན་དང་གང་ཟག་ཡོ་བྱད་
ཚོགས། །ཐབས་ཁྱད་གསང་བས་ཚོགས་ཞེས་བྱ། །ཞེས་གསུངས་
སོ། །ཚོགས་ཀྱི་དབྱེ་བ་ལ་དངོས་དང་། ལས་རིམ་གཉིས། གང་གི་དོན་དུ་
བྱ་བ་དང་གསུམ་གྱིས་གསུངས་ཡོད་ལ། དངོས་ཞེས་པ་ནི་སྐལ་ལྡན་འདུས་པའི་
ཚོགས། འབྱོར་ལྡན་ཡོ་བྱད་ཀྱི་ཚོགས། དངོས་གྲུབ་ལྷའི་ཚོགས། བསོད་
ནམས་ཡེ་ཤེས་ཀྱི་ཚོགས་དང་བཞི་ཙམ་གྱི་དབྱེ་བ་ཡོད་དོ། །སྐལ་ལྡན་འདུས་པའི་
280



ཚོགས་ལས་བཤད་པ།
ཚོགས་ཞེས་པ་ནི་དམ་ལྡན་རྣལ་འབྱོར་ཕོ་མོ་ཟུང་ཚོགས་པ་དེ་ཐབས་ཤེས་གཉིས་ཀྱི་
མཚོན་བྱེད་ཡིན་ལ། འདི་ལ་འདུས་པ་ཆུང་ངུ་དང་། འབྲིང་དང༌། ཆེན་
པོའི་དབྱེ་བ་དེ་ལྟར་ཡོད་ཅིང་། འདིའི་འདུས་པ་མང་ཉུང་གསུངས་པ་ནི་གང་ཟག་
གི་ཞལ་གྲངས་མང་ཉུང་རྐྱང་བ་ལ་གསུངས་པ་ཞིག་མ་ཡིན་ཏེ། འདུས་པ་ཆུང་ངུ་
ལ་མཚོན་ན་གཙོ་བོ་ཡབ་ཡུམ་དང་། ཡང་མིན་ན་སྐུ་གསུང་ཐུགས་ཀྱི་རང་བཞིན་
མཚོན་བྱེད་ཟུང་གསུམ་ལྟ་བུ་དང༌། ཡང་མིན་ན་རིགས་ལྔའི་མཚོན་བྱེད་ཀྱི་ཟུང་ལྔ་
ཚོགས་དགོས་པ་དེ་ལྟ་བུ་གསུངས་ཡོད་པ་དང་། ཞལ་གྲངས་ཀྱི་ཐོག་ནས་གཉིས་
དང་དྲུག་དང་བཅུ་ཚང་བ་ཞིག་ལ་གསུངས་ཡོད་དོ། །འདུས་པ་འབྲིང་ལ་དཀྱིལ་
འཁོར་གྱི་ལྷ་གྲངས་དང་མཉམ་པར་གསུངས་ཡོད་ལ། འུ་ཚོའི་ཞི་ཁྲོའི་དཀྱིལ་
འཁོར་འདིའི་སྐབས་ཡིན་ན་ཞི་ཁྲོ་དམ་པ་རིགས་བརྒྱའི་ལྷ་གྲངས་བརྒྱ་ཐམ་པ་ཡིན་
ཞིང་། འདུས་པ་ཆེན་པོའི་ཚོགས་འཁོར་ལ་དེའི་ཡན་གྱི་གང་མང་མང་གསུང་ས་
དེ་ལྟ་བུ་ཡང་ཡོད་དོ། །འོན་ཀྱང་གྲངས་རྐྱང་བས་མིན་པར་རྣལ་འབྱོར་ཕོ་མོ་མང་
པོ་ཚོགས་ཀྱང་ཟུང་དུ་མ་འབྲེལ་ན་དཔའ་བོའི་དགའ་སྟོན་དང་དཔའ་མོའི་དགའ་སྟོན་
ལས་ཚོགས་འཁོར་ངོ་མའི་མིང་མེད་གསུངས་པ་དེ་ལྟ་བུ་ཡང་ཡོད་དོ། །འོན་ཀྱང་
ཀུན་ཏུ་བཟང་པོའི་ཚོགས་མཆོད་བཤད་པའི་སྐབས་སུ་དག་པ་གསུམ་དང་མཉམ་པ་
བཞིས་ཆོས་ཐམས་ཅད་ཡེ་ནས་སངས་རྒྱས་པ་ཀུན་ཏུ་བཟང་པོའི་ཞིང་མཚོན་པ་ཡིན་
ལ། དག་པ་གསུམ་གང་ཡིན་ཞེ་ན། ཕྱི་སྣོད་འབྱུང་ལྔའི་ངོ་བོ་ཡུམ་ལྔའི་རང་
བཞིན་དུ་དག ནང་བཅུད་འབྱུང་ལྔས་བསྡུས་པ་རིགས་ལྔ་ཡབ་ལྔའི་རང་བཞིན་དུ་
དག དབང་ཡུལ་རྣམ་ཤེས་སེམས་དཔའ་སེམས་མ་དང་སྒོ་བ་སྒོ་མར་དག་པ་
ཡིན་ནོ། །སྣོད་བཅུད་རྒྱུད་རྣམས་དག་རུང་ཞིང་མཉམ་གཉིས་ལྷག་པའི་ལྷར་
281



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
མཉམ་པར་གསང་སྙིང་གི་ནང་ན་གསུངས་ཏེ། སྣོད་བཅུད་རྒྱུད་རྣམས་དག་
རྟོགས་ཤིང་། །མཉམ་གཉིས་ལྷག་པའི་མཉམ་གཉིས་ཀྱིས། །ཞེས་གསུང་
སྐབས་ཆོས་ཐམས་ཅད་དོན་དམ་པར་མ་སྐྱེས་པར་མཉམ། ཀུན་རྫོབ་ཏུ་སྒྱུ་མ་ལྟ་
བུར་མཉམ་པའི་མཉམ་གཉིས་ཡིན་ལ། དེའི་ཐོག་ཏུ་ལྷག་པའི་མཉམ་གཉིས་ཞེས་
པ་ནི་ཕུང་པོ་སངས་རྒྱས་སུ་མཉམ། རྣམ་ཤེས་ཚོགས་བརྒྱད་ཡེ་ཤེས་སུ་མཉམ་
པའི་མཉམ་པ་བཞི་ཚོགས་དུས་དཀྱིལ་འཁོར་ཀུན་ཏུ་བཟང་པོའི་ཞིང་དང་། བྱེད་
སྤྱོད་ཚོགས་ཆེན་གཉིས་གྱུར་ནས་ཞེས་གསུངས་ཏེ། ཆོས་ཉིད་དོན་གྱི་དཀྱིལ་
འཁོར་ལ་སྒོམ་པ་ཀློང་དུ་གྱུར་བའི་རྫོགས་ཆེན་རྟོགས་པའི་རྣལ་འབྱོར་བ་ཞིག་གིས་སྒོ་
ལུས་ངག་ཡིད་གསུམ་བྱེད་སྤྱོད་གང་བྱས་ན་ཚོགས་གཉིས་རྫོགས་གསུངས་ལ།
དེ་ལས་ལྷག་པའི་ཚོགས་ཀྱི་འཁོར་ལོའི་ཆ་རྐྱེན་ཞིག་གང་ན་འཛོམས་དགོས། དེ་
མ་ཡིན་ནས་གསང་སྔགས་མོས་པ་ཡིད་བྱེད་ཀྱི་དག་སྣང་ཙམ་ཞིག་ལས་མེད་ན་རྣལ་
འབྱོར་ཕོ་མོའི་གཟུགས་བརྙན་ཇི་ཙམ་ཞིག་ཚོགས་ཀྱང་ཚོགས་ཀྱི་འཁོར་ལོའི་མཚན་
ཉིད་པའི་མིང་ཡོད་དཀའོ། །འོན་ཀྱང་བསམ་པ་དག་ན་ཚོགས་ཀྱི་མཆོད་པ་ཙམ་དུ་
འགྲོ་བ་དེ་ལྟ་བུ་ཞིག་ཡིན་ལ། དེས་སྐལ་ལྡན་འདུས་པའི་ཚོགས་བཤད་ཟིན་
ཏོ། །གཉིས་པ་འབྱོར་ལྡན་ཡོ་བྱད་ཀྱི་ཚོགས་ཞེས་པ་ནི་ཕྱི་ནང་གསང་བའི་ཡོ་བྱད་
ཐམས་ཅད་ཚོགས་དགོས་ལ། ཕྱི་ཉེར་སྤྱོད་འདོད་ཡོན། ནང་སྨན་རཀ་གཏོར་
མ། གསང་བ་ཕྱག་རྒྱའི་ཡོ་བྱད་ཐམས་ཅད་ཚོགས་དགོས་ཤིང་། ཁྱད་པར་དུ་
ཐབས་ཤེས་ཀྱི་རྫས་མ་ཧཱ་མཾ་ས་བདུད་རྩི་བཅས། །མེད་དུ་མི་རུང་དངོས་གྲུབ་
རྫས། །ཞེས་གསུངས་པས་མ་ཧཱ་ཞེས་པ་ཆེན་པོ། མཾ་ས་ཞེས་པ་ཤ་ཡིན་པས་
ཤ་ཆེན་ལ་གསུངས་པ་ཡིན་ནོ། །དེ་ལྟ་བུའི་གཙང་སྨེ་གཉིས་འཛིན་དང་བྲལ་བའི་
282



ཚོགས་ལས་བཤད་པ། བར་བ་བ་
རྟོགས་པ་ཀློང་དུ་གྱུར་བའི་ཚེ་ན་དམ་ཚིག་གི་རྫས་དེ་མཚོན་བྱེད་ཙམ་གྱིས་ཀྱང་རུང་བ་
ཡིན་པ་དང་། ཐབས་ཤེས་ཀྱི་རྫས་གཞན་དག་ཀྱང་དེ་དང་འདྲ་མཚུངས་ཡིན་པས་
ཚོགས་ཤ་ཤ་ཆེན་གྱི་ཚབ་ཡིན་པ་དང་། ཟོག་ལུག་གི་ཤ་མིན་ན་ཚབ་གཞན་གྱིས་
ཡོང་རྒྱུ་རེད་སྙམ་ལ། གོ་བ་དེ་ན་ཡོད་ཅིང་། ཆང་ཡང་དེ་བཞིན་ཡིན་
ནོ། །གསུམ་པ་དངོས་གྲུབ་ལྷ་ཡི་ཚོགས་ཞེས་པ་ནི་ཞི་ཁྲོ་དམ་པ་རིགས་བརྒྱའི་
དཀྱིལ་འཁོར་ཞལ་ཕྱེས་ནས་བདག་མདུན་དབྱེར་མེད་དུ་བསྒྲུབ་རྒྱུ་ཚོམ་བུའི་དཀྱིལ་
འཁོར་དངོས་སུ་བཞུགས་པ་དེ་ཡིན་ལ། དེ་བསོད་ནམས་བསགས་པའི་ཞིང་ས་
ཡིན་ནོ། །བཞི་བ་བསོད་ནམས་ཡེ་ཤེས་ཀྱི་ཚོགས་ཞེས་པ་ནི་སྤྱིར་བཏང་གིས་རྒྱུན་
དུ་ཚོགས་གཉིས་བསགས་པའི་དགེ་སྦྱོར་སྤྱི་དང༌། ཁྱད་པར་དུ་ཚོགས་འཁོར་གྱི་
སྐབས་སུ་ཐབས་བསྐྱེད་རིམ་དང་འབྲེལ་བའི་ཀུན་སྤྱོད་སྣང་བཅས་ཐམས་ཅད་བསོད་
ནམས་ཀྱི་ཚོགས་ཡིན་ཞིང་། ཤེས་རབ་རྫོགས་རིམ་གྱི་ནང་དུ་འདུས་པའི་ཟབ་མོ་
སྐྱེ་མེད་ཀྱིས་བསྡུས་པའི་སྒོམ་པ་ཐམས་ཅད་ཡེ་ཤེས་ཀྱི་ཚོགས་ཡིན་ནོ། །དེ་ལྟ་
བུའི་ཚོགས་གཉིས་རྫོགས་ལུགས་ཀྱི་རིམ་པ་ནི། འདིའི་ལམ་རིམ་དང་འདིའི་བྱ་
སྤྱོད་ཀྱི་རིམ་པ་ལ་སོགས་པའི་ནང་ནས་འབྱུང་རྒྱུ་དེ་ཉིད་གཞུང་ནས་གསུངས་པ་ལྟར་
ཡིན་ནོ། །སྤྱིར་བཏང་གིས་བཤད་ན་ཚོགས་འདི་ཡང་མཆོད་པ་ཡིན་ཞིང་།
འདི་ལ་ཐུན་མོང་ཚོགས་ཀྱི་མཆོད་པ་ཞེས་གསུངས་ལ། བསོད་ནམས་ནང་ནས་
ཚོགས་འཁོར་མཆོག་གསུངས་ཏེ་མཆོད་པ་ཀུན་གྱི་མཆོག་ཡིན་གསུངས་
སོ། །དེའི་རྒྱུ་མཚན་དང་སྤྱིར་འདི་ཐུན་མོང་ཡིན་པའི་རྒྱུ་མཚན་ནི་མཆོད་པ་ལ་
རིགས་མང་པོ་ཡོད་པ་ཡིན་ན་ཕྱི་ཉེར་སྤྱོད་ཀྱི་མཆོད་པ། ནང་དམ་རྫས་ཀྱི་མཆོད་
པ། གསང་བ་སྦྱོར་སྒྲོལ་གྱི་མཆོད་པ། དེ་ཁོ་ན་ཉིད་མཉམ་པ་ཆེན་པོའི་མཆོད་
2B3



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
པ་ལ་སོགས་པ་ཡོད་པ་ཡིན་ལ། དེའི་ནང་ལ་བསམ་བློ་བཏང་ན་ཕྱག་རྒྱ་གར་གྱི་
མཆོད་པ་ཞེས་པ། བསྟོད་དབྱངས་གླུ་ཡི་མཆོད་པ་ཞེས་པ། ཏིང་ངེ་འཛིན་ཡིད་
ཀྱི་མཆོད་པ་ཞེས་པ། སྣ་ཚོགས་འདོད་ཡོན་གྱི་མཆོད་པ་ལ་སོགས་པ་ཡོད་པ་དེ་
རྣམས་ཐམས་ཅད་ཚོགས་ཀྱི་འཁོར་ལོ་འདིའི་ནང་ལ་མ་འདུས་པ་མེད་པས་ན་ཐུན་མོང་
གི་མཆོད་པ་གསུངས་པའི་རྒྱུ་མཚན་དེ་ཡིན་ནོ། །འདིའི་ཐུན་མོང་གི་གོ་བ་འདི་
འདི་བས་ལྷག་པའི་ཐུན་མིན་ཞེས་པ་ཟུར་དུ་ཡོད་པའི་གོ་བ་མ་ཡིན་ལ། མཆོད་པ་
གཞན་འདིའི་ནང་ན་འདུས་པས་མ་ཚད་འདི་ཉིད་ཁྱད་དུ་འཕགས་པ་ཡིན་ཞེས་པའི་གོ་
བ་དེ་ལྟ་བུ་ཡིན་ནོ། །གསང་བ་བླ་མེད་ཀྱི་མཆོད་པ་འོག་མའི་མཆོད་སྦྱིན་ལས་
ཀྱང་ཁྱད་དུ་འཕགས་པ་དེ་ཉིད་རྣམ་པ་བཞི་ཡི་སྟེང་ནས་འཕགས་པ་ཡིན་གསུངས་
ཤིང་། ཡུལ། བསམ་པ། དངོས་པོ། དགོས་པ་བཞི་ཡི་ཐོག་ནས་
འཕགས་པ་ཡིན་ནོ། །ཡུལ་གྱི་ཐད་ནས་བསོད་ནམས་ཀྱི་ཞིང་མཐར་ཐུག་སངས་
རྒྱས་ཡིན་པས་སྣང་སྲིད་སྣོད་བཅུད་ཀྱིས་བསྡུས་པའི་ཆོས་ཐམས་ཅད་པོ་ཡེ་ནས་དག་
པའི་དཀྱིལ་འཁོར་ཆེན་པོ་གཅིག་ཏུ་ལྷུན་གྱིས་གྲུབ་པར་ཤེས་ཚེ་ལྷ་གཅིག་ལ་མཆོད་
པས་སྲིད་ཞི་མཉམ་ཉིད་ཐམས་ཅད་ཚིམས་པ་དང་། དེའི་དུས་ན་སྒོ་གསུམ་གྱི་རྣམ་
པར་རྟོག་པ་དང་བྲལ་བའི་སྒོ་ནས་སྒོ་གསུམ་གྱི་རྣམ་པའི་ཡུལ་ལ་རོལ་བཞིན་ཡོད་
པས་སངས་རྒྱས་ངོ་མ་དེ་ཉིད་དངོས་སུ་མཆོད་པ་དང་ཁྱད་པར་མེད་དོ། །སངས་
རྒྱས་ཐམས་ཅད་མཉམ་ཉིད་ཡེ་ཤེས་ཀྱི་སྐུ་ཅན་ཡིན་པས་དེ་ལ་མཉེས་དང་མི་མཉེས་
ཞེས་པའི་རྟོག་པ་ཞིག་མེད་ཀྱང་ཡེ་ཤེས་ཀྱི་སྐུ་རྣམ་པ་ཐམས་ཅད་པའི་བདག་ཉིད་ཅན་
དེ་གདུལ་བྱའི་བློ་མོས་པ་དང་འཚམས་པར་འཇུག་པ་ཡིན་པས་ཁྱད་པར་ཅན་གྱི་
ཚོགས་ཀྱི་འཁོར་ལོའི་མཆོད་པ་ཕུལ་ན་སྔགས་ཀྱི་ལྷ་ཤིན་ཏུ་མཉེས་པའི་ཚུལ་གྱིས་
28



ཚོགས་ལས་བཤད་པ།
དངོས་གྲུབ་རྣམ་པ་གཉིས་ཐོབ་པའི་རྒྱུ་མཚན་དེ་ལྟར་ཡིན་ཞིང་། དེ་ཡུལ་གྱི་ཁྱད་
པར་ཡིན་ནོ། །བསམ་པའི་ཁྱད་པར་གྱི་ཐད་ནས་ཡིན་ན་ཆོས་ཉིད་དག་མཉམ་ཆེན་
པོའི་ངང་དེ་ལས་འཛིན་ཞེན་གྱི་རྣམ་རྟོག་ཐ་མལ་པ་མེད་པའི་ཐོག་ནས་ཚོགས་ལ་རོལ་
ན་ཕ་རོལ་ཏུ་ཕྱིན་པ་བཅུ་དང་ལྡན་པ་དང་། དད་དང་སྙིང་རྗེ་ལ་སོགས་པ་བྱང་ཆུབ་
ཆེན་པོ་ཐོབ་པར་བྱེད་པའི་རྒྱུའི་ཆོས་ཐམས་ཅད་མ་ཚང་བ་མེད་པ་ཞིག་ཡིན་
ནོ། །རྒྱུ་མཚན་ཅི་ཡིན་ཞེ་ན། རྣམ་ཀུན་མཆོག་ལྡན་གྱི་སྟོང་ཉིད་དང་བདེ་བ་
ཆེན་པོར་རོ་གཅིག་པའི་བདག་ཉིད་ཅན་དུ་གྱུར་བས་ཡིན་ནོ། །གསུམ་པ་དངོས་
པོའི་ཐད་ནས་ཡིན་ན་ཚོགས་རྫས་ཀྱི་དངོས་པོ་ཐམས་ཅད་ཡེ་ཤེས་ཀྱི་བདུད་རྩིར་བསྒྱུར་
བར་བྱས་པས་ཐ་མལ་པ་མ་ཡིན་ཞིང་། རང་བཞིན་དག་མཉམ་ཡིན་པས་ཆོས་ཉིད་
ཅིར་ཡང་མ་ཡིན་པ་ལས་ཅིར་ཡང་འཆར་དུ་རུང་བའི་ཕྱིར་ན་དམིགས་པ་དང་སྔགས་
དང་ཕྱག་རྒྱ་རྣམས་ཀྱིས་ཇི་ལྟར་དུ་བསྒྱུར་ན་དེ་ལྟར་དུ་རྡུལ་གཅིག་གི་ཁྱོན་ན་ཡིན་ཀྱང་
མཁའ་ཁྱབ་ཀྱི་ཞིང་གི་བཀོད་པ་ཚང་བའི་འབྱོར་བ་རབ་འབྱམས་མཐའ་ཡས་པ་ཟད་
པར་མེད་པའི་ཀུན་ཏུ་བཟང་པོའི་མཆོད་པའི་སྤྲིན་རྒྱ་མཚོའི་གཏེར་དུ་འགྱུར་ཐུབ་
གོ །དགོས་པའི་ཐད་ནས་ཡིན་ན་གསང་སྔགས་ཀྱི་ལྷ་མཉེས་བྱེད་ཀྱི་ཐབས་ཁྱད་
པར་ཅན་འདིའི་སྒོ་ནས་ལས་དང་ཡེ་ཤེས་དངོས་གྲུབ་ཐམས་ཅད་འབད་མེད་དུ་འགྲུབ་
ཅིང་། བསོད་ནམས་དང་ཡེ་ཤེས་ཀྱི་ཚོགས་གཉིས་རྫོགས་པའི་སྒོ་དམ་པ་ཡང་དེ་
ཡིན་ནོ། །སྒྲུབ་པའི་མཆོད་པ་དང་ཟང་ཟིང་གི་མཆོད་པ་ལུས་ངག་གི་གུས་འདུད་
ཀྱི་མཆོད་པ་ཐམས་ཅད་ཀྱི་ནང་དུ་མ་འདུས་པའི་སྔགས་ཀྱི་ལམ་ཞིག་མེད་ལ། དེ་
ཡིན་ན་གཞི་དཀྱིལ་འཁོར་དབང་དང་དམ་ཚིག་གསུམ། ལམ་ལྟ་བ་སྒོམ་པ་སྤྱོད་
པ་གསུམ། ཉམས་ལེན་སྒྲུབ་པ་མཆོད་པ་ཕྲིན་ལས་གསུམ་གྱིས་དགུ་དང་།
285



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཐབས་སྔགས་དང་ཕྱག་རྒྱ་སྟེ་བསླབ་པའི་གནས་བཅུ་གཅིག་པོ་ཚོགས་འཁོར་གྱི་ནང་
ན་འདུས་པར་བཤད་ཐུབ་པ་ཞིག་ཡིན་ཞིང་། དེ་ཡང་རང་གི་ངོ་བོའི་ལྡོག་ཆ་ནས་
བསླབ་པའི་མཐའ་གཞན་དང་མ་འདྲེས་པར་འཆད་ཐུབ་པ་དེ་ལྟ་བུ་ཡིན་ནོ། །དེ་ལྟ་
བུའི་ཚོགས་དེ་ལ་འདི་ནས་ཚོགས་ལས་ཞེས་པའི་ཡིག་ཆུང་གི་ས་བཅད་རྗེས་ཀྱི་ལེའུ་
བདུན་གྱི་དང་པོ་འདིས་བསྟན་པ་ཡིན་པས་འདི་ལ་ནང་གསེས་ཀྱི་ཚོགས་ལ་བགེགས་
བསྐྲད་པ་ནས་ལྷག་མ་ཡན་ཆོད་ལ་བགེགས་བསྐྲད་བསངས་སྦྱང་བྱིན་རླབས་ཚོགས་
ལ་སྤྱན་འདྲེན་པ་ཚོགས་ཕུད་མཆོད་པ་གོང་འོག་གཉིས་ལྟ་བུ་ཞིག་ཡོད་ཅིང་། བར་
བ་བཤགས་པའི་ཆེད་དུ་ཡང་ཚོགས་འབུལ་ནས་བསྐང་ཞིང་བཤགས་པ་དང་།
བཤགས་པ་དངོས་ཤིག་དང་གཉིས། ཚོགས་ཐ་མར་བསྒྲལ་ཞིང་བསྟབ་པ་ལ་
བསྒྲལ་བ་དང་བསྟབ་པ་ལེའུ་ཚན་གཉིས་སོ། །འདི་ནས་ཡིག་ཆུང་གི་ས་བཅད་ལ་
ཨང་གྲངས་སྒྲིག་པ་དེ་ཧ་ཅང་ཐོ་ཐུག་ཁར་ཉན་ཨེ་ཐལ་ཏེ་མདོར་ན་ཚོགས་ལས་ཀྱི་
རིམ་པ་དེ་ཚང་མ་ཡོངས་རྫོགས་བསྐང་བ་དང་ཟུར་ནས་སྦྲེལ་རྒྱུ་ཕྱག་བཞེས་ལྟར་དུ་
ཡིན་ནོ།། །
༼ཀ དང་པོ་བགེགས་བསྐྲད་པ།
འདི་ནས་རྩ་བའི་གཞུང་གཏེར་གཞུང་གི་ཚིག་དེད་ནས་སོང་ན་དང་པོ་ཚོགས་འཁོར་
བཤམས་ལ་འདི་སྐད་དོ༔ཞེས་མཚམས་སྦྱར་ཏེ་དང་པོ་བགེགས་བསྐྲད་པ་ནི། །
ཧཱུྃ༔ ཉོན་ཅིག་བགེགས་དང་ལོག་འདྲེན་ཚོགས༔
ཚོགས་ལ་བར་ཆད་བྱེད་པའི་བགེགས་
ལན་ཆགས་གནས་འདིར་མ་འདུག་པར་
2B6



ཚོགས་ལས་བཤད་པ།
སོ་སོ་རང་རང་གནས་སུ་དེངས༔
ཞེས་གསུངས་ཏེ། གཏུམ་ཆེན་ཁྲོས་པའི་ཧཱུཾ་སྒྲ་དྲག་པོའི་ཧཱུྃ་གི་བཞད་པ་ཡིས་མགོ་
བླངས་ནས། ཉོན་ཅིག་ཅེས་བགེགས་དང་ལོག་པར་འདྲེན་པ་སྤྱི་དང་། ཁྱད་
པར་དུ་བགེགས་ཐམས་ཅད་ཀྱི་རྩ་བ་ཉོན་མོངས་དུག་ལྔ་དུག་གསུམ་གྱིས་བསྐྱེད་པའི་
གདོན་ཚོགས་ཚོགས་ཀྱི་འཁོར་ལོ་བསྐོར་བའི་གསང་སྔགས་ཀྱི་གཞི་དཀྱིལ་འཁོར་
ཆེན་པོ་སྒྲུབ་པ་ལ་བར་ཆད་བྱེད་པའི་བགེགས་དང་ལན་ཆགས་ཐམས་ཅད་སྒྲུབ་པའི་
གནས་འདི་ན་མ་འདུག་པར་སོ་སོ་རང་རང་གི་གནས་སུ་སོང་ཞེས་
པའོ། །བགེགས་ཞེས་བགེགས་ཀྱི་རྒྱལ་པོ་བི་ན་ཡ་ག་ལ་སོགས་པ་ལ་རང་རང་
གི་གནས་དང་འཁྲི་ས་དེ་ལྟར་ཡོད་རབས་གསུང་ས་ཡོད་ལ། འོན་ཀྱང་འདི་ནས་
གཙོ་ཆེ་བ་ཉོན་མོངས་འཁྲུལ་བའི་གདོན་ཚོགས་གཞི་ཆོས་དབྱིངས་སྐྱེ་བ་མེད་པ་མ་
འཁྲུལ་བའི་ཀློང་དུ་དེངས་ཤིག་ཅེས་པའི་དོན་ཡིན་ནོ། །ཧཱ་ཧཱུྃ་ཨུ་ཙ་ཏ་ཡ་ཕཊ༔ཅེས་
གསུངས་པའི་ཧཱུཾ་དང་པོ་རྡོ་རྗེ་ཁྲག་འཐུང་གི་ཐུགས་སྲོག་ས་བོན་གྱིས་བཞེངས་སུ་
གསོལ་བར་བསྐུལ་ནས། ཧྭ་གཉིས་པ་དེ་དྲག་པོ་ལས་ལ་བསྐལ་བའི་ཚོམ་རྔམས་
དང་བཅས་ཏེ། ཨུ་ཙ་ཏ་ཡ་ཚར་གཅོད་ཅིག་ཅེས་པའི་དོན་ཡིན་ཞིང་།
ཕཊཅེས་པ་བསྐྲད་ཅིང་བརླག་པར་གྱིས་ཤིག་ཅེས་པའི་དྲག་པོའི་ཕཊ༔ སྒྲ་ཡིན་ནོ།།
༼ཁ གཉིས་པ་བྱིན་གྱིས་བརླབ་པ།
གཉིས་པ་བསང་སྦྱངས་བྱིན་རླབས་ནི༔
ཧཱུྃ༔ བདག་ཉིད་རྡོར་སེམས་ཐུགས་ཀ་ནས༔
ཨོ་དཀར་ཨཱཿདམར་ཧཱུྃ་མཐིང་འབྲོས༔
2g



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཞལ་ཟས་དངོས་པོ་ཐམས་ཅད་ཀུན༔
ཨོཾ་ཨཱ༔ཧཱུྃ་གསུམ་ངོ་བོར་གྱུམ་
འབྲུ་གསུམ་མེ་ཆུ་རླུང་གསུམ་འཕྲོས༔
ཚོགས་ཀྱི་རྣམ་རྟོག་བསྲེགས་གཏོར་བཀྲུས༔
མེ་ཆུ་རླུང་གསུམ་འོད་དུ་
སྐུ་གསུང་ཐུགས་ཀྱི་བདུད་རྩིར་གྱུར ་
ཀུན་བཟང་ཞི་ཁྲོའི་ལྷ་ཚོགས་རྣམས༔
དགྱེས་མཆོད་བདུད་རྩི་ཆེན་པོར་གསལ་
ཞེས་གསུངས་ཏེ། བདེ་བར་གཤེགས་པ་ཐམས་ཅད་ཀྱི་གསང་བ་གསུམ་གྱི་ནུས་
བྱིན་གཅིག་ཏུ་བསྡུས་པ་ཐུགས་སྲོག་གི་སྙིང་པོ་ཧཱུྃ་ཡིག་དེས་སྣ་དྲངས་ནས།
བདག་ཉིད་དམ་ཚིག་སེམས་དཔའ་ཞི་ཁྲོ་ཀུན་འདུས་ཀྱི་ངོ་བོ་རྡོར་སེམས་སུ་གསལ་
བའི་ལྷའི་ང་རྒྱལ་བརྟན་པའི་ཐུགས་ཀ་ནས་ཞེས་ཁ་རྩང་སྔོན་མ་དང་པོ་འགོ་ནས་ང་
ཉིད་ལྷ་ཡི་ང་རྒྱལ་གྱིས་གསུངས་པ་ལྟར་དུ་ཡིན་ལ། རྒྱལ་བ་ཐམས་ཅད་ཀྱི་སྐུའི་
བྱིན་རླབས་འདུས་པའི་ཨོཾ་ཡིག་དཀར་བོ། གསུང་གི་བྱིན་རླབས་འདུས་པ་
ཨ ཡིག་དམར་པོ། ཐུགས་ཀྱི་བྱིན་རླབས་འདུས་པའི་ཧཱུྃ་ཡིག་མཐིང་ཁ་རྣམས་
འཕྲོས་ནས་ཞལ་ཟས་ཚོགས་རྫས་ཀྱི་དངོས་པོ་ཐམས་ཅད་འབྲུ་གསུམ་གྱི་ངོ་བོར་གྱུར།
དེའི་ཡི་གེ་འབྲུ་གསུམ་ལས་མེ་ཆུ་རླུང་གསུམ་འཕྲོས་ནས་ཚོགས་ལ་དངོས་པོར་འཛིན་
པའི་རྣམ་རྟོག་དང་དམེ་ཡུགས་ཉམས་གྲིབ་ལ་སོགས་པས་གློ་བུར་དུ་སྦགས་པར་བྱས་
པའི་ཉམས་གྲིབ་བཙོག་གྲིབ་མ་དག་པ་ཐམས་ཅད་མེས་བསྲེགས། རླུང་གིས་
གཏོར། ཆུས་བཀྲུས་ནས་ཀུན་རྫོབ་མཚན་མའི་རྫས་དོན་དམ་ཡེ་ཤེས་ཀྱི་མེ་ཆུ་རླུང་
2



ཚོགས་ལས་བཤད་པ།
གསུམ་གྱིས་སྦྱངས་ཏེ་མེ་ཆུ་རླུང་གསུམ་ཡང་འོད་དུ་ཞུ་ནས་སྐུ་གསུང་ཐུགས་ཀྱི་
བདུད་རྩི་སྣོད་བཅུད་ཚོགས་ཀྱི་འཁོར་ལོའི་རོལ་བ་འབའ་ཞིག་ཏུ་བལྟ་རྒྱུ་དང་།
འཇིག་རྟེན་གྱི་ཁམས་ཀྱི་འདོད་ཡོན་གྱི་བཅུད་ཐམས་ཅད་བདག་གི་འོད་ཟེར་གྱིས་
བསྡུས་ནས་ཚོགས་ལ་བསྟིམས་པའི་དམིགས་པ་བྱེད་རྒྱུ་དེ་རང་ལུགས་བརྒྱུད་པའི་
མན་ངག་ཡིན་ཞིང་། ཤིན་ཏུ་ཟབ་པ་ཡིན་ནོ། །དེ་ལྟ་བུའི་ངོ་བོ་ཡེ་ཤེས་ཀྱི་
བདུད་རྩི་ཡིན་པ་ལ་རྣམ་པ་འདོད་ཡོན་སྣ་ཚོགས་སུ་སྤྲོ་བ་ཅན་ཀུན་བཟང་ཞི་ཁྲོའི་ལྷ་
ཚོགས་རྣམས་དགྱེས་མཆོད་ཀྱི་བདུད་རྩི་ཆེན་པོར་གསལ་གདབ་བོ། །ཨོཾ་ཨཱཿ ཧཱུཾ་
ཧི ཧ་ཧོ༔ཞེས་གསུངས་ཏེ། ཨོཾ་གྱིས་སྦྱངས། ཨཱ༔ ཡིས་སྤེལ། ཧཱུྃ་གིས་
མང་པོར་བསྒྱུར། ཧི༔ ཡིས་དགྱེས་པར་སྐྱེད་པའི་ནུས་མཐུ་ཅན་དུ་བྱས། ཧ་
ཡིས་ཐུགས་དམ་བསྐངས། ཧོ་ཡིས་དགྱེས་པར་རོལ་བར་གྱུར་བ་དེ་ལྟར་
དམིགས་འདུན་བྱེད་དགོས་སོ། །འདིའི་མཚམས་སུ་སྟོང་གསུམ་འདིའམ་ལ་
སོགས་པའི་བསྐང་བ་འུ་ཚོས་འདོན་དར་བ་ལྟར་ཡིན་ལ། བསྐང་བ་ཞེས་པ་མཐོང་
བརྒྱུད་ཕྱག་ལེན་ཤིན་ཏུ་གལ་ཆེ་བ་རྒྱུ་མཚན་དང་ལྡན་པ་ཡིན་ཞིང༌། འདིའི་བསྐང་
བའི་རྫས་དེ་ཚོ་ངེས་པར་ཚོགས་དགོས་པ་ཅན་ཡིན་ནོ། །ཕྱོགས་རྒྱས་པ་བཅའ་རྒྱུ་
དེ་ཚོ་བསྐང་བ་འདིའི་དོད་དག་དག་ཡིན་པ་དང་། དེ་མིན་ཀྱང་སྨན་གཏོར་རཀྟ་
མར་མེ་ཐམས་ཅད་ཚོགས་རྒྱུ་གནད་ཆེ་ཞིང་། གཉེན་པོའི་སྒོ་ནས་བྱ་བའི་བསགས་
སྲུང་གི་ཐབས་གཙོ་བོ་འདི་ཚོ་ཡིན་པས་འདི་ཡོད་ན་ཆོག་རྒྱ་དང་མེད་ན་ཆོག་རྒྱའི་
གནད་ཆུང་རེད་ཤོར་མི་ཉན་ལ། སྤྱིར་བཤད་ན་ཕྱི་ཐུན་མོང་མཆོད་པས་བསྐང་བ།
ནང་ཐུན་མིན་རྫས་ཀྱིས་བསྐང་བ། གསང་བ་ཁྱད་པར་བླ་མེད་ཚོགས་ཀྱི་མཆོད་
པས་བསྐང་བ་དང་གསུམ་གྱི་ཐོག་ནས་བཤད་རྒྱུ་ཡོད་ཅིང་། དེའི་ནང་གི་ཐུན་མིན་
289



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
རྫས་ཀྱི་བསྐང་བའི་ཐད་ཀྱི་བདུད་རྩི་སྨན་གྱི་བསྐང་བ། དམར་ཆེན་རཀྟའི་བསྐང་
བ། རྨད་བྱུང་གཏོར་མའི་བསྐང་བ། སྣང་གསལ་མར་མེའི་བསྐང་བ་དེ་ཚོ་
བཞི་བོ་ཡིན་ནོ། །ཁྱད་པར་དུ་མར་མེའི་བསྐང་བ་དང་སྦྲེལ་ནས་དུར་ཁྲོད་གསང་
བ་མཆོག་གི་དཀྱིལ་འཁོར་དུ་ལ་སོགས་པ་མར་མེའི་སྨོན་ལམ་གྱི་སྐབས་སུ་འདུན་པ་
རྩེ་གཅིག་ཏུ་གཏད་ནས་སྨོན་ལམ་བཏབ་ན་ཤི་གསོན་ཐམས་ཅད་ལ་ཕན་ཡོན་གྱི་ནུས་
པ་ཆེན་པོ་དང་ལྡན་པ་དེ་ལྟ་བུ་ཡིན་ནོ།། །
༼ག གསུམ་པ་ཚོགས་ལ་སྤྱན་འདྲེན་པ།
གསུམ་པ་ཚོགས་ལ་སྤྱན་འདྲེན་པ་ནི༔ ཚོགས་ཞིང་སྤྱན་འདྲེན་འདི་མདུན་བསྐྱེད་
དང་མ་འབྲེལ་བ་ལ་དགོས་མ་གཏོགས་མདུན་བསྐྱེད་འབྲེལ་ཚེ་དམིགས་བསལ་མི་
དགོས་གསུང་མཁན་ཡང་ཡོད་དོ། །འོན་ཀྱང་འདི་ནས་མདུན་བསྐྱེད་དང་འབྲེལ་
མ་འབྲེལ་ཞིག་གིས་མ་ཡིན་ལ། ཚོགས་ཞིང་སྤྱིའི་དཀྱིལ་འཁོར་ལ་རྩ་གསུམ་
ཆོས་སྐྱོང་དང་བཅས་པ་སྤྱན་འདྲེན་གྱི་ཆེད་དུ་དགོས་པ་ཡིན་ཞིང་། དམིགས་
བསལ་དུ་སློབ་དཔོན་ཆེན་པོས་ཡང་ཕུར་སྦྲགས་མའི་ཚུལ་དུ་གསུངས་པ་ཡིན་པ་དང་།
རྡོ་རྗེ་ཕུར་བའི་ལྷ་ཚོགས་ཀྱང་མགྲོན་ཐབས་ཀྱི་ཚུལ་དུ་སྤྱན་འདྲེན་པ་ཡང་འཐུས་པ་
ཡིན་ཞེས་དེ་ལྟར་ཞལ་འཕྲོས་ཡོད་པ་ཡིན་ནོ།། །
ཧཾ༔ མ་བཅོས་ཆོས་དབྱིངས་ཞིང་ཁམས་ནས༔
བླ་མ་ཀུན་བཟང་ཡབ་ཡུམ་དང་༔
རྒྱལ་བ་ཞི་ཁྲོའི་ཚོགས་ཀྱིས་བསྐོར༔
ཚོགས་ལ་སྤྱན་འདྲེན་གཤེགས་སུ་གསོལ༔
290



ཚོགས་ལས་བཤད་པ།
ཞེས་གསུངས་ཏེ། ཧཱུྃ་གིས་ཐུགས་བརྒྱུད་བསྐུལ་བ་ཡིན་ཞིང་། མ་བཅོས་ཆོས་
དབྱིངས་དོན་གྱི་འོག་མིན་ལ་གསུངས་པ་ཡིན་ལ། འོག་མིན་ཞེས་པ་འདི་ཇི་ལྟ་བུ་ཞིག་
ཡིན་ཞེ་ན། གནས་སུ་གྱུར་བ་གང་ཞིག དེའི་ཡན་ན་ཆེས་འཕགས་པའི་གནས་གཞན་
མེད་པ་དེ་ཉིད་འོག་མིན་གྱི་མཚན་ཉིད་ཡིན་ནོ། །དེ་ལྟར་ན་ཡང་སྐུ་གསུམ་གྱི་འོག་
མིན་ལ་དབྱེ་བ་ཡོད་ཅིང་། ཆོས་སྐུའི་འོག་མིན་ཞེས་པ་ནི་རྒྱུད་ཀུན་བྱེད་ལས། འོག་
མིན་ཆོས་ཀྱི་དབྱིངས་ཀྱི་ཕོ་བྲང་སྟེ། །ཡང་དག་དོན་གྱི་འོག་མིན་དེ་རུ་བཤད། །ཅེས་
གསུངས་ཏེ། མཐའ་དང་དབུས་ཕྱོགས་དང་ཆ་གང་དུ་བཞག་མི་གཏུབ་པའི་སྤྲོས་པ་
དང་བྲལ་བའི་ངོ་བོ་སངས་རྒྱས་ཀྱི་མཐར་ཐུག་གི་བསྒྲུབ་བྱ་དེ་ལ་གསུངས་ཡོད་ལ། །
དེ་ཆོས་སྐའི་འོག་མིན་ཡིན་ནོ། །ལོངས་སྐུའི་འོག་མིན་ནི་ཆོས་སྐའི་དབྱིངས་དེ་ལས་
ཡེ་ཤེས་ཆེན་པོའི་སྣང་བ་རང་བྱུང་བ་རྟེན་འོད་ཀྱི་གཞལ་ཡས་ཁང་དང་བརྟེན་པ་ལྷ་ ་
ཚོགས་གཙོ་འཁོར་དུ་སྣང་བའི་ཡེ་ཤེས་ལྔའི་རིགས་ལྷན་གྱིས་གྲུབ་ཅིང་དུས་ཐམས་་
ཅད་དུ་འཕོ་འགྱུར་མེད་པ་ཉིད་དེ། གཙང་མའི་རིགས་དག་སྤངས་པ་ཡི། །འོག་
མིན་ཆེན་པོའི་གནས་མཆོག་ན། །ཞེས་གསུངས་པ་དེ་ལྟ་བུ་ཡིན་ཞིང་། གཙང་མའི་
གནས་སྤངས་པ་ཡིན་དུས་འཇིག་རྟེན་གྱི་སྣང་བ་ལས་འདས་པ་ཞིག་ཡིན་དགོས་ལ།
འགའ་རེས་མི་མངོན་ནམ་མཁའི་དབྱིངས་ནས་ཞེས་ཟེར་ཁུལ་བྱས་ཏེ་ཀླད་ཅིག་གི་
གྱེན་དུ་གྱེར་འདུག་ཁུལ་བྱས་ནས་གནམ་གྱི་སྟེང་མཐོ་ས་ཞིག་ལ་ཡོད་ལས་ཆེ་སྙམ་
པར་བྱེད་ཀྱང་དེ་ལྟ་བུ་ཞིག་མ་ཡིན་ནོ། །འོག་མིན་ཡར་ལ་ཡིན་དགོས་པའི་ངེས་པ་
མེད་དེ། སྟེང་དང་འོག་ཏུ་བལྟ་བ་ཐང་རེ་ཆད། །མཐོ་དམན་གཉིས་སུ་འཛིན་པ་ཉོན་
རེ་མོངས། །ཞེས་གསུངས་ཡོད་ལ། སངས་རྒྱས་རང་སྣང་ཡིན་པས་གང་ན་
བཞུགས་ན་དེ་ན་ཡོད་པ་དང་། སངས་རྒྱས་ཕྱོགས་བཅུ་ན་བཞུགས་ཡོད་ཅིང་། ཐོག་
291



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཁོ་ན་ལ་ཡོད་པའི་ངེས་པ་མེད་དོ། །འོན་ཀྱང་དེའི་ཕྱོགས་དེ་ཡང་ཕྱོགས་མེད་ཕྱོགས་
དང་བྲལ་བའི་ཕྱོགས་མཚམས་ཆེན་པོ་ལ་གོ་དགོས་མ་གཏོགས་ཉི་མ་ཤར་ས་ལ་ངོས་
རྟགས་བྱེད་ས་དེ་འདྲ་བའི་ཕྱོགས་ནི་མ་ཡིན་ལ། རྡུལ་གཅིག་གི་སྟེང་ན་རྡུལ་སྙེད་ཀྱི་
སངས་རྒྱས་ཞེས་གསུངས་པས་རྡུལ་ཕྲ་རབ་གཅིག་གི་ནང་ན་ཡང་སངས་རྒྱས་བསམ་
གྱི་མི་ཁྱབ་པའི་ཞིང་དང་བཀོད་པ་ཡོད་ཆོག་ཅིང་། དེས་ན་གནས་ཀྱི་ཕྱོགས་ཆར་མི་
གཅད་ནས་ཆོས་དབྱིངས་དག་པའི་དབང་གིས་ཡོན་ཏན་གྱི་ཁྱད་པར་གང་ན་སྣང་ན་དེ་
ན་འོག་མིན་ཆེན་པོ་ཡོད་དོ། །སྤྲུལ་སྐུའི་འོག་མིན་ལ་མཚོན་ན་རང་བཞིན་སྤྲུལ་བའི་
ཞིང་ཁམས་དང་། གཙང་མ་རིས་ཀྱི་འོག་མིན་ཞེས་པ་གཉིས་སུ་གསུངས་ཤིང་།
གདུལ་བྱ་སར་གནས་ཀྱི་སེམས་དཔའི་དོན་དུ་རང་བཞིན་སྤྲུལ་བའི་ཞིང་ཁམས་སྡུག་
པོ་བཀོད་པ་ལ་སོགས་པ་དང་། གདུལ་བྱ་འདྲེས་མའི་དོན་དུ་གཙང་མའི་རིས་ཀྱི་འོག་
མིན་དྭངས་མ་འོད་ཀྱི་རང་བཞིན་དུ་གྲུབ་པའི་གནས་སངས་རྒྱས་འཇིག་རྟེན་དུ་འབྱུང་
བའི་སྐབས་སུ་སྤྲུལ་བའི་དང་པོ་ལོངས་སྐུ་མཚན་རྫོགས་ཀྱི་ཚུལ་དུ་སྔགས་ཕྱི་བ་དང་
ཕ་རོལ་ཏུ་ཕྱིན་པའི་ཐེག་པ་དུ་མ་གསུང་ས་ཞིག་ཡོད་པ་དེ་ཡིན་ནོ། །མདོར་ན་འོག་
མིན་འདི་ལ་དོན་གྱི་འོག་མིན། རྟགས་ཀྱི་འོག་མིན། རིག་པའི་འོག་མིན། རྟོགས་
པའི་འོག་མིན། ད་རུང་གསང་བའི་འོག་མིན། གནས་ཀྱི་འོག་མིན་དེ་ལྟ་བུའི་དབྱེ་
བ་དྲུག་ཙམ་ཡོད་དོ། །འདི་ནས་མཚོན་བྱ་དོན་གྱི་འོག་མིན་ཏེ་མཚོན་བྱེད་རྟགས་ཀྱི་
འོག་མིན་ཡང་དེའི་ནང་དུ་འདུ་བའི་ཞིང་ཁམས་དེ་ནས་བླ་མ་ཀུན་བཟང་ཡབ་ཡུམ་ལ་
རྒྱལ་བ་ཞི་ཁྲོའི་ལྷ་ཚོགས་ཀྱིས་བསྐོར་བ་གཙོ་འཁོར་དགོངས་པ་དབྱེར་མེད་ཀྱི་དཀྱིལ་
འཁོར་ཆེན་པོའི་ལྷ་ཚོགས་ཐམས་ཅད་ཚོགས་ཀྱི་ལོངས་སྤྱོད་ཟག་མེད་ཀྱི་བདུད་རྩིའི་
མཆོད་པ་འབུལ་བའི་གནས་འདིར་གཤེགས་སུ་གསོལ་ཞེས་པ་དེ་ལྟ་བུའི་དོན་ཡིན་
292



ཚོགས་ལས་བཤད་པ།
ནོ།།
༼ང བཞི་བ་ཚོགས་མཆོད་འབུལ་བ།
ཀ༽ ཚོགས་མཆོད་འབུལ་བ་དང་པོ་བཤད་པ།
དེ་ནས་ཚོགས་ཕུད་གསུམ་བཅད་ལ༔ དང་པོ་མཆོད་པ་འདི་སྐད་དོ༔
ཧཱུྃ བླ་མ་ཀུན་བཟང་ཐིག་ལེའི་སྐུ༔
ཉག་གཅིག་ཟང་ཐལ་ལོངས་སྤྱོད་རྫོགས༔
ཅིར་མི་དགོངས་པ་སྤྲུལ་པའི་སྐུ༔
རྒྱལ་བ་རྒྱ་མཚོ་ཞི་ཁྲོའི་ཚོགས༔
མཁའ་འགྲོ་ཆོས་སྐྱོང་སྤྲུལ་འཁོར་བཅས༔
ཞལ་ཟས་ཚོགས་ཀྱི་མཆོད་པ་འབུལ༔
ཞེས་གསུངས་ཏེ། ཧཱུྃ་ཞེས་པས་དུས་གསུམ་ཕྱོགས་བཅུ་སངས་རྒྱས་ཐམས་ཅད་
ཀྱི་ཐུགས་གཡོ་མེད་ཆོས་དབྱིངས་མཐའ་དབུས་དང་བྲལ་བས་མཚོན་པའི་ཡི་གེས་སྣ་
དྲངས་ནས། བླ་མ་ཀུན་བཟང་ཐིག་ལེའི་སྐུ་ཞེས་ཆོས་ཉིད་དོན་གྱི་བླ་མ་སངས་
རྒྱས་ཀུན་གྱི་སྤྱི་མེས་ཆོས་སྐུ་ཀུན་ཏུ་བཟང་པོ་ཀུན་བཟང་ཀློང་ན་མི་བཟང་གཅིག་ཀྱང་
མེད་པའི་ཀུན་ཁྱབ་བདེ་བ་ཆེན་པོ་དག་མཉམ་དབྱེར་མེད་པའི་བདག་ཉིད་ཀུན་ནས་
ཟླུམ་པོ་ཐིག་ལེའི་བདག་ཉིད་དྲྭ་ཟུར་སྤྲོས་པའི་མཚན་མ་དང་ཕྱོགས་ཆ་ཐམས་ཅད་དང་
བྲལ་བའི་ཆོས་ཀྱི་སྐུ་ཞེས་པའོ། །ཉག་གཅིག་ཟང་ཐལ་ལོངས་སྤྱོད་རྫོགས་ཞེས་
ཉག་གཅིག་དེ་ཐིག་ལེའི་རང་བཞིན་འཁོར་འདས་དབྱེར་མེད་དུ་རྫོགས་པའི་ཟང་ཐལ་
མཁའ་དང་མཉམ་པའི་ནང་དབྱིངས་དེ་ལས་ཕྱི་གསལ་ངེས་པ་ལྔ་དང་ཁ་སྦྱོར་བདུན་
293



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ལྡན་གྱི་ལོངས་སྤྱོད་རྫོགས་པའི་སྐུ། དེ་ལས་ཆུ་སྣོད་ཟླ་གཟུགས་ཀྱི་དཔེ་བཞིན་དུ་
གང་འདུལ་གདུལ་བྱའི་མོས་ངོར་སྤྲུལ་བའི་སྐུར་ཤར་བ་ཅིར་མི་དགོངས་པ་སྤྲུལ་བའི་
སྐུ་ཞེས་པ་སྟེ་སྤྲུལ་སྐུ་ཡིན་ཚད་ཅི་ཡང་མི་ཤེས་པ་ཡིན་བས་ཁྱབ་ཅེས་པའི་དོན་མ་ཡིན་
ནོ། །འདི་དུས་ཐ་མའི་སྤྲུལ་རྫུན་ལ་གསུངས་པའི་ལུང་བསྟན་དེ་མ་ཡིན་ཞིང་།
ཅིར་ཞེས་པའི་ལ་དོན་གྱི་ར་སྒྲ་འདིས་ཅི་ལ་ཡང་མི་དགོངས་པ་གསུངས་པ་ཡིན་ལ།
གལ་སྲིད་ར་སྒྲ་འདི་མེད་ན་ངོ་མས་ཅི་མི་དགོངས་པ་ཅི་ཡང་མི་དགོངས་པ་ཟེར་ཆོག་
ཅིང་འཁྱོག་འགྲེལ་བྱས་ན་ཆོག་ཀྱང་དེ་ལྟར་མ་ཡིན་ནོ། །འོ་ན་ཇི་ལྟར་ཡིན་ཞེ་ན།
དཔལ་ལྡན་ཟླ་བས། ཞི་སྐུ་དཔག་བསམ་ཤིང་ལྟར་གསལ་གྱུར་ཅིང་། །ཡིད་
བཞིན་ནོར་བུ་ཇི་བཞིན་རྣམ་མི་རྟོག །ཅེས་དང་། འཇིག་རྟེན་ལས་འདས་པའི་
ལེའུ་ལས། སངས་རྒྱས་རྣམས་ནི་ཆོས་ཀྱི་སྐུ། །རྣམ་དག་ནམ་མཁའ་ལྟ་བུ་
ཡིན། །ཞེས་གསུངས་པ་ལྟར་དུ་ཆོས་སྐུའི་དབྱིངས་ལ་རྟོག་པའི་མཚན་མ་མེད་
ཀྱང་སྐུ་རྣམ་པ་ཐམས་ཅད་པ་ཤེས་བྱའི་སྣང་བརྙན་ཡོད་དགུར་འཆར་བའི་ཁ་སྦྱོར་དང་།
གསུང་རྣམ་པ་ཐམས་ཅད་པ་སྒྲ་ཚིག་གི་མཚན་མ་མེད་ཅིང་སྒྲིབ་པ་ཐམས་ཅད་དང་
བྲལ་བའི་ལོངས་སྤྱོད་རྫོགས་པ་དང༌། ཐུགས་རྣམ་པ་ཐམས་ཅད་པ་གཟུང་འཛིན་
གྱི་རྟོག་པ་ལས་གྲོལ་བ་དང་མཉམ་ཉིད་གཅིག་ཏུ་འགྱུར་མེད་བདེ་ཆེན་གྱི་རོལ་བ་དེ་
ཡང་རང་བཞིན་མེད་ལུགས་མེད་དགག་གི་བྱེད་པའི་མཐའ་ལས་གྲོལ་བ་སོ་སོར་རང་
རིག་པའི་མཚན་ཉིད་ཅན་རང་དོན་ཕུན་ཚོགས་སྙིང་རྗེས་ཡོངས་སུ་གང་བའི་མཐུ་དེ་
ཡིས་དཔག་བསམ་གྱི་ཤིང་དང་ཡིད་བཞིན་གྱི་ནོར་བུ་ལྟ་བུར་གཞན་དོན་འབད་མེད་དུ་
འབྱུང་བ་དེ་ལྟ་བུ་ཡིན་ནོ། །དེས་ན་ཅིར་མི་དགོངས་པ་སྤྲུལ་བའི་སྐུ་ཞེས་ཅིར་ཡང་
མི་རྟོག་པའི་དམིགས་པ་མེད་པའི་ཐུགས་རྗེ་དང་ཕྲིན་ལས་ལ་རྒྱུན་ཆད་མེད་པ་གདུལ་
294



ཚོགས་ལས་བཤད་པ།
བྱའི་མོས་པ་དང་དབང་པོ་ལ་འཚམས་པའི་གཟུགས་སྐུའི་སྣང་བརྙན་དང་ཆོས་ཀྱི་སྒོ་
མཐའ་ཡས་པ་འགོག་མེད་དུ་འཆར་རྒྱུ་ཡོད་པའི་སྤྲུལ་བའི་སྐུ་གཞན་དོན་ཕུན་སུམ་
ཚོགས་པ་རང་བཞིན་ཤུགས་ཀྱིས་འབྱུང་བ་ཅན་དེ་ལྟ་བུ་ཡིན་པས་སྐུ་གསུམ་འདུས་
པའི་བདག་ཉིད་དོན་གཉིས་ལྷུན་གྲུབ་སངས་རྒྱས་གཅིག་ལ་འདུས་པའི་རྒྱལ་བ་ཞི་
ཁྲོའི་ལྷ་ཚོགས་མཁའ་འགྲོ་ཆོས་སྐྱོང་སྤྲུལ་བ་འཁོར་དང་བཅས་པ་ལ་ཞལ་ཟས་
ཚོགས་ཀྱི་མཆོད་པ་འབུལ་ཞེས་གསུངས་ལ། འདིའི་ཚོགས་ཕུད་ཀྱི་མཆོད་པ་གོང་
མ་འདི་སྙན་གསན་དབབ་པའི་རྣམ་པ་ལྟ་བུ་ཞིག་ཡིན་ནོ།། པ་
ཁ༽ ཚོགས་མཆོད་འབུལ་བ་གཉིས་པ་བཤད་པ།
དངོས་སུ་འབུལ་བ་ནི་དྲུག་པ་ཞལ་ཟས་ཚོགས་ཀྱི་མཆོད་པ་ནི༔
བླ་མ་ཡི་དམ་ཞི་ཁྲོ་རབ་འབྱམས་དང་༔
མཁའ་འགྲོ་དམ་ཅན་མ་ནིང་ནག་པོ་དང་༔
ཨེ་ཀ་ཙ་ཏི་དཔལ་འབར་སྲོག་བདག་དང་༔
ཁྱབ་མཇུག་གནོད་སྦྱིན་དམ་ཅན་ཐིག་ལེ་རྩལ་
བརྟན་མ་བཅུ་གཉིས་དགེ་བསྙེན་ཉེར་གཅིག་དང་༔
ཡུལ་ལྷ་གཞི་བདག་འཁོར་དང་བཅས་པ་ལ༔
ཞལ་ཟས་ཚོགས་ཀྱི་མཆོད་པ་འདི་འབུལ་བས༔
དགྱེས་པར་དགོངས་ལ་དངོས་གྲུབ་བསྩལ་དུ་གསོལ༔
ཞེས་གསུངས་ཏེ། དཀྱིལ་འཁོར་རྒྱ་མཚོ་ཐུགས་གསང་བ་བླ་མེད་ཀྱི་དཀྱིལ་འཁོར་
གཅིག་ལ་འདུས་པའི་ཧཱུཾ་སྒྲ་དེ་ཡིས་སྣ་དྲངས་ནས། རྩ་གསུམ་དམ་ཅན་བསྟན་
195



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
སྐྱོང་ཡུལ་རིས་ཀྱི་ཟོ་དོར་དང་བཅས་པ་དཀྱིལ་འཁོར་གཅིག་གི་གཙོ་འཁོར་བཀའ་སྡོད་
དང་བཅས་པ་ལ་འདུས་པ་ལ་ཚོགས་མཆོད་འབུལ་བ་ཡིན་ཞིང་། འདིའི་ཚོགས་
ཞིང་སྤྱིའི་ལྷ་ཚོགས་དང་བཅས་པ་ལ་ཚོགས་མཆོད་འབུལ་བ་ཡིན་པས་བྱིན་རླབས་ཀྱི་
རྩ་བ་བླ་མ་སྟེ་རྩ་བ་དང་བརྒྱུད་པའི་བླ་མ། དངོས་གྲུབ་ཀྱི་རྩ་བ་ཡིད་དམ་སྟེ་ཡིད་
དམ་ཞི་བ་དང་ཁྲོ་བོའི་ལྷ་ཚོགས་རབ་འབྱམས་སམ་མཐའ་ཡས་པ། ཕྲིན་ལས་ཀྱི་
རྩ་བ་མཁའ་འགྲོ་སྟེ་དེ་ཡང་ལས་དང་ཡེ་ཤེས་ཀྱིས་བསྡུས་པ། དམ་ཅན་ཞེས་པ་
ཆོས་སྐྱོང་བའི་སྲུང་མ་བཀའ་དང་དམ་ལ་གནས་པ་སྤྱི་ལ་དམ་ཅན་གསུངས་པ་ཡིན་
ཞིང་། བྱེ་བྲག་ཟབ་ཆོས་འདིའི་བཀའ་དང་གཏེར་གྱི་སྲུང་མ་དཔལ་མ་ནིང་ནག་པོ་
མགོན་པོ་ཀུན་གྱི་གཙོ་བོ། ཨེ་ཀ་ཙ་ཏི་མ་མོ་ཡོངས་ཀྱི་སྤྱི་རྗེ། སྲོག་བདག་ཤན་
པ་དམར་ནག ཁྱབ་འཇུག་གམ་གཟའ་བདུད་རཱ་ཧུ་ལ། གནོད་སྦྱིན་ཆེན་པོ་
ཡང་ལེ་བེར། དམ་ཅན་ཐིག་ལེ་རྩལ་ལམ་དམ་ཅན་རྡོ་རྗེ་ལེགས་པ། འདིའི་
དམ་ཅན་སྤྱི་སྒྲ་བྱེ་བྲག་ལ་འཇུག་དུས་ཀྱང་ཡོད་པས་ཡིན་ལ། བདུད་མོ་བཞི་དང་
སྨན་མོ་བཞི་ལ་སོགས་པ་བོད་སྐྱོང་བསྟན་མ་བཅུ་གཉིས། ཇོ་བོ་སྐྱོགས་ཆེན་ལྡོང་
ར་ལ་སོགས་པ་དགེ་བསྙེན་ཉེར་གཅིག གཞན་ཡང་རྣལ་འབྱོར་བ་གང་ན་གནས་
པའི་ས་ཕྱོགས་དེའི་དཀར་ཕྱོགས་སྐྱོང་བའི་ཡུལ་རིས་ཟོ་དོར་སྤྱི་དང་། ཁྱད་པར་
འགོ་ཞིང་སྲུང་བའི་ཡུལ་གྱི་ལྷ་དང་གཞི་ཡི་བདག་པོ་འཁོར་དང་བཅས་པ་ལ་ཡང་ཞལ་
ཟས་ཚོགས་ཀྱི་མཆོད་པ་འདི་འབུལ་བས་དགྱེས་པ་ཆེན་པོས་དགོངས་ཏེ་དངོས་གྲུབ་
བསྩལ་དུ་གསོལ་ཞེས་གསུངས་པའོ། །མ་ཧཱ་གྷ་ན་ཙཀྲ་པུ་ཙ་ལ་ཁཱ་ཧི༔འདི་ཚོགས་
ཕུད་དམ་ཚོགས་མཆོད་གོང་འོག་གཉིས་ཀའི་ནང་གི་འབུལ་ཚིག་གི་སྔགས་ཡིན་ལ།
སྔགས་དོན་ནི་ཚོགས་ཀྱི་འཁོར་ལོའི་མཆོད་པ་ཆེན་པོ་བཞེས་ཤིག་ཅེས་པའི་དོན་ཡིན་
296



ཚོགས་ལས་བཤད་པ།
་
་
་
ནོ།། གང་བ་
༼ཅ ལྔ་བ་བཤགས་པར་བྱ་བ།
ཀ༽ བསྐང་ཞིང་བཤགས་པ།
ཀ དངོས་ཀྱི་དོན་བཤད་པ།
བར་པ་གཤགས་ཤིང་འབུལ་བ་ནི༔
ཧཱུྃ བདག་ཅག་འཁོར་བའི་སེམས་གཞི་བླངས་པ་ནས༔
ད་ལྟའི་ལུས་འདི་བླངས་པ་ཡན་ཆད་དུ༔
རིག་དང་མ་རིག་བག་ཆགས་དབང་གྱུར་པས༔
རྩ་བ་ཡན་ལག་དམ་ག་ཉམས་པ་རྣམས༔
ཞལ་ཟས་ཚོགས་འབུལ་བསྐང་ཞིང་བཤགས་པར་བགྱི་
བཟོད་པར་བཞེས་ནས་ཚངས་པར་སྩལ་དུ་གསོལ༔
ཞེས་གསུངས་ཏེ། ཧཱུཾ་ཞེས་པ་བརྗོད་མེད་ཐུགས་ཀྱི་ཀློང་ན་བཤགས་བྱ་བཤགས་
བྱེད་དང་བྲལ་བའི་དོན་གྱི་ཡི་གེས་སྣེ་དྲངས་ནས། བདག་ཅག་ཅེས་བདག་དང་
བཅས་པའི་སེམས་ཅན་ཐམས་ཅད་ཀྱིས་ཞེས་པའི་དོན་བསྟན་པ་ཡིན་ལ། འཁོར་
བའི་སེམས་གཞི་བླངས་པ་ན་ཞེས་པ་འཁོར་བའི་སེམས་འདི་རྒྱུ་བདག་ཉིད་གཅིག་པའི་
མ་རིག་པའི་ལྷན་སྐྱེས་ཀུན་བརྟགས་ཀྱི་མ་རིག་པ་དང་རྐྱེན་བཞིའི་དབང་གིས་འཁྲུལ་
བ་ཡིན་པས་དེའི་འཁྲུལ་མ་འཁྲུལ་གཉིས་ཀྱི་འདུས་མདོ་གཞི་གང་ལས་སྐྱེས་ན་གཞི་
ལས་གཞི་སྣང་ཤར་བའི་གནས་སྐབས་ན་གཟུང་འཛིན་རྒྱང་ཆད་དུ་སོང་བ་སྟེ།
༡



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
དཔལ་ལྡན་ཟླ་བས། དང་པོ་ང་ཞེས་བདག་ལ་ཞེན་གྱུར་ཅིང་། །བདག་གི་འདི་
ཞེས་དངོས་ལ་ཆགས་བསྐྱེད་པ། །ཟོ་ཁྱུན་འཕྱན་ལྟར་རང་དབང་མེད་པ་
ཡི། །ཞེས་གསུངས་པ་ལྟ་བུའི་གཞི་ལས་གཞི་སྣང་ཤར་བའི་གནས་སྐབས་ན་འོད་
སྣང་གཞན་དུ་བཟུང་གཟུང་འཛིན་ཇེ་རགས་སུ་གྱུར་ནས་གནས་དོན་ལུས་སུ་གྲུབ་
ཅིང་། སྐྱེ་ཤི་མང་པོའི་ཁ་བརྒྱུད་པ་ནས་ཐ་མ་ད་ལྟའི་ལུས་འདི་བླངས་པ་ཡན་ཆད་
དུ་ཞེས་མདོར་ན་ཐོག་མེད་ནས་ད་ལྟའི་བར་དུ་ཞེས་པ་ལྟ་བུ་ཡིན་ནོ། །ཤེས་བཞིན་
དུ་སྡིག་པའི་ལས་བྱས་པ་ཤི་རྒྱུ་ཤེས་ཤེས་ཁར་དུག་འཐུང་བ་ལྟ་བུ་དང༌། མ་རིག་
པ་དང་རྨོངས་པའི་གཞན་དབང་དུ་སོང་ནས་བསྲུང་མཚམས་མ་ཤེས་ནས་འགལ་བ་
སོང་བ་དང་། མདོར་ན་བག་ཆགས་ངན་པའི་རང་གཤིས་ཀྱི་དབང་དུ་སོང་ནས་རྩ་
བ་དང་ཡན་ལག་གི་དམ་ཚིག་ཉམས་པ་རྣམས་ཞལ་ཟས་ཚོགས་ཀྱི་མཆོད་པ་ཕུལ་བ་
འདིས་མ་ཚང་བ་ཁ་སྐོང་། ཆད་པ་མཐུད། གས་པ་གསོས། ཉམས་པ་
བཤགས་པ་ཡིན་གསུངས་ནས་གསང་སྔགས་ཀྱི་ཐབས་ཁྱད་པར་ཅན་འདི་ཚོས་
བཤགས་ན་བཤགས་པའི་མཆོག་ཡིན་ཞིང་། ཚོགས་འཁོར་བསྐོར་རྒྱུ་འདི་གསང་
སྔགས་ཀྱི་གསོ་སྦྱོང་རང་ཤུགས་ཀྱིས་འགྱུར་འགྲོ་ལ། དམ་ཚིག་ཉམས་སོང་བའི་
དམ་ཉམས་ཟེར་བ་དེ་གནའ་ཞིག་ལ་ཡོད་མྱོང་བ་རེད་མ་གཏོགས་དེང་སང་ཅི་ལ་ཡོད་
བསམ་རྒྱུ་དང༌། གཞན་དག་ཅིག་དམ་ཚིག་གཙང་ས་མེད་མ་གཏོགས་ང་ནི་གཙང་
མར་ཡིན། འགལ་ཉམས་འདས་རལ་ཟླས་ཉམས་ཞོར་ཉམས་ལ་སོགས་པའི་ཤན་
ཞིག་ང་ལ་ཞུགས་མེད་བསམ་ན་དེ་དཀའ་མོ་ཞིག་ཡིན་ནོ། །འགལ་ཡོད་དང་མེད།
འགལ་རྒྱུ་ཅི་ཞིག་ཡིན། གང་ལ་ཇི་ལྟར་འགལ་ཡོད། འགལ་རྒྱུའི་རྣམ་
གྲངས་དུ་ཙམ་ཞིག་ཡོད་མ་ཤེས་དུས་རིག་དང་མ་རིག་བག་ཆགས་དབང་གྱུར་གྱི་ནང་
29



ཚོགས་ལས་བཤད་པ།
ལ་གཅིག་མིན་ན་གཅིག་གི་ཐད་ནས་བཤགས་དགོས་པ་གྱུར་ཡོད་རྒྱ་དང་།
སྟབས་ཉེས་ན་བཤགས་རྒྱུ་མེད་པའི་སྡིག་ཅན་འགྱུར་སྲིད་པ་དེ་ལྟར་ཡིན་ནོ།། །།
ཁ འཕྲོས་དོན་བཤད་པ།
༼༡༽ རྩ་བའི་དམ་ཚིག་བཤད་པ།
༼༡ རྩ་བའི་དམ་ཚིག་དང་པོ་བཤད་པ།
དམ་ཚིག་གི་རྣམ་གྲངས་འདི་ཤིན་ཏུ་མང་བ་ཡིན་ཞིང་། རྒྱུད་གཞན་པ་ཡི་ནང་
ནས་རྩ་ལྟུང་བཅུ་བཞི་ཡན་ལག་སྦོམ་པོ་བརྒྱད་ལ་སོགས་པ་དབྱེ་བསྡུའི་རྣམ་གྲངས་
མང་ལ། སྒྱུ་འཕྲུལ་གྱི་ལུགས་གཞིར་བཟུང་ན་ཡང་རྩ་བ་ལྔ། ཡན་ལག་བཅུ་
དང་བཅོ་ལྔར་བྱས་ནས་གསུངས་ཡོད་དོ། །རྩ་བའི་དམ་ཚིག་ལྔ་ལ་མཚོན་ན།
བླ་མེད་མི་སྤོང་བླ་མ་བཀུར། །སྔགས་དང་ཕྱག་རྒྱ་རྒྱུན་མི་གཅད། །ཡང་དག་
ལམ་དུ་ཞུགས་ལ་བྱམས། །གསང་བའི་དོན་ཕྱིར་སྨྲ་མི་བྱ། །འདི་ནི་རྩ་བ་ལྔ་
རྣམས་ཏེ། །བསྒྲུབ་དང་བསྲུང་བའི་དམ་ཚིག་མཆོག །ཅེས་གསུངས་ཏེ།
རྩ་བའི་དམ་ཚིག་ལྔའི་ནང་གི་དང་པོ་དེ་བླ་མེད་མི་སྤོང་ཞེས་པ་ནི་བླ་མེད་ཅེས་པ་གང་
ལ་ངོས་འཛིན་ན་ཆོས་ཐམས་ཅད་ཀྱི་གནས་ལུགས་མཐར་ཐུག་པ་དག་མཉམ་བདེན་པ་
དབྱེར་མེད་ཆོས་སྐུ་ཆེན་པོ་དེ་ལ་གོ་དགོས་ཤིང་། དེའི་ཡན་ན་རྟོགས་དགོས་རྒྱུ་
ཞིག་དང་ཐོབ་དགོས་རྒྱུའི་ལམ་དང་འབྲས་བུ་ཞིག་མེད་ལ། དེའི་ཕྱིར་བླ་མེད་ཅེས་
གསུངས་སོ། །དེ་སྤང་མི་ཉན་ལ། དེ་མ་སྤངས་ན་དཀོན་མཆོག་གསུམ་དང་
ཀུན་རྫོབ་དང་དོན་དམ་པའི་བྱང་ཆུབ་ཀྱི་སེམས་གཉིས་ཀ་རང་ཤུགས་ཀྱིས་སྤངས་
199



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
མེད་དོ། །དཀོན་མཆོག་གསུམ་ནི་སྨྱོས་ཡོད་ན་མ་གཏོགས་སློང་དོན་མེད་དོ་སྙམ་
ན། གཞི་ལམ་འབྲས་བུས་བསྡུས་པའི་དཀོན་མཆོག་གསུམ་མི་སྤོང་བ་མ་དགོས་
དང་ངོ་ཤེས་པ་ཡང་དཀའ་ལ། ཆོས་ཉིད་དོན་གྱི་གནས་ལུགས་ཇི་ལྟ་བ་བཞིན་
མངོན་དུ་གྱུར་བ་དེ་ཉིད་སངས་རྒྱས་ཡིན་པ་དང་། ཇི་ལྟ་བ་བཞིན་མངོན་དུ་མ་གྱུར་
ཀྱང་ཅི་རིགས་རྟོགས་པ་དགེ་འདུན་ཡིན་ཞིང་། བླ་མེད་ལ་ཡིད་ཆེས་བྱས་ནས་མ་
སྤངས་དུས་དེ་མཐོང་བའི་འཕགས་རིགས་ཀྱི་རྒྱུད་ན་བཞུགས་པའི་ཆོས་ཀྱང་སྤོང་མི་
སྲིད་དོ། །དེ་ལྟ་བུའི་མཆོག་གསུམ་དེ་མ་སྤངས་དུས་དེའི་ཆོས་ཉིད་ཀྱི་ཚུལ་དུ་ཡོད་
པའི་གཞི་ལམ་འབྲས་བུའི་དཀོན་མཆོག་གསུམ་གཞིའི་གནས་སྐབས་ན་སེམས་ཅན་
གྱི་སེམས་ཉིད་སངས་རྒྱས་པའི་ངོ་བོར་གནས་ཡོད་པ་དང་། དེ་གནས་ན་ཆོས་
ཀྱང་ཉི་མ་དང་ཟེར་བཞིན་དུ་འབྲལ་མེད་དུ་ཡོད་དགོས་ཤིང་། དེ་མིན་ཀྱང་ངག་ཡི་
གེའི་འཁོར་ལོ་རང་བཞིན་གྱིས་གནས་ཡོད་ལ། ཆོས་ཉིད་དེ་ལྟ་བུ་དང་ལྡན་པས་
སེམས་ཅན་བསོད་ནམས་སྒྲུབ་པའི་ཞིང་དུ་གྱུར་ན་དགེ་འདུན་མིན་པའི་ཐབས་གང་ན་
ཡོད། ། གཞི་དུས་དེ་ལྟར་ཡིན་ན་ལམ་གྱི་གནས་སྐབས་ན་ལམ་ཞུགས་གང་ཟག་
རང་ཉིད་ལྟ་བུ་ལ་ཆག་བཞག་ན་སྒོ་གསུམ་སྐུ་གསུང་ཐུགས་ཀྱི་ངོ་བོར་ཡེ་ནས་གནས་
དུས་སངས་རྒྱས་མིན་པར་གང་དུ་འགྲོ་ས་ཡོད། ་ ལམ་བསྐྱེད་རྫོགས་གཉིས་ཀ་
ཉམས་ལེན་བྱེད་བཞིན་ཡོད་པ་འདི་ཆོས་ཡིན་ལ། ཆོས་ཉམས་ལེན་བྱེད་མཁན་དེ་
དགེ་འདུན་མིན་པའི་ཐབས་མེད་ན་ལམ་དུས་ཀྱི་མཆོག་གསུམ་ཡང་དེ་ལྟར་དུ་ཚང་བ་
ཡིན་ནོ། །འབྲས་བུའི་གནས་སྐབས་ན་བསམ་བློ་བཏང་ན་ལམ་མཐར་ཕྱིན་པའི་
སངས་རྒྱས་དང་། དེས་བསྟན་པའི་ཆོས། | དེ་ཉམས་སུ་ལེན་པའི་དགེ་འདུན་ཏེ་
ཡོངས་གྲགས་ཀྱི་མཆོག་གསུམ་མོ། །དེ་ཡང་མཐར་གཏུགས་ན་སངས་རྒྱས་
3oo



ཚོགས་ལས་བཤད་པ།
གཅིག་ལ་ཐུག་པ་སྟེ། ཐུབ་པ་ཆོས་ཀྱི་སྐུ་ཅན་ཕྱིར་ཞེས་གསུངས་པ་ཡིན་པས་སློབ་
པ་མཐར་ཐུག་འབྲས་བུའི་སྐབས་སུ་ཡིན་ན་དེ་ལྟ་བུའི་གཞི་ལམ་འབྲས་གསུམ་གྱི་
དཀོན་མཆོག་ཐམས་ཅད་པོ་དག་མཉམ་བདེན་པ་དབྱེར་མེད་ཀྱི་ཚུལ་དེའི་ཕན་ན་
ལོགས་སུ་མེད་པ་དེ་ཉིད་གནས་ལུགས་དོན་གྱི་དཀོན་མཆོག་ཡིན་ལ། དེའི་ངང་
ན་སྐྱབས་གནས་ཐམས་ཅད་འདུས་པ་ཡིན་ཞིང་། དེ་ལྟར་ན་བླ་མེད་དེ་བཟུང་དུས་
སྐྱབས་གནས་ཐམས་ཅད་བཟུང་བ་ཡིན་ནོ། །ཡིན་ན་ཡང་གང་ཟག་གི་བློ་རིམ་
གཅིག་དང་གཅིག་མི་འདྲ་ལ། བླ་མེད་མི་སྤོང་བཟུང་ལུགས་ལ་ཁྱད་པར་ཡོད་
ཅིང༌། འདི་ལ་མོས་པས་འཛིན་པ་དང་ངེས་པས་འཛིན་པ་ཞེས་པ་གཉིས་སུ་ཕྱེས་
ཡོད་དོ། །མོས་པས་འཛིན་པ་ཡིས་འཛིན་ལུགས་དེ་ཉིད་ཧ་ཅང་ལེགས་པོ་ཞིག་མ་
ཤེས་ནས་ངེས་པ་མ་རྙེད་པ་ཡིན་ཀྱང་རྒྱུད་སྡེ་ནས་གསུངས་པ་ལྟར་དུ་འཛིན་དགོས་རྒྱུ་
རེད་བསམ་པ་ཡིན་ལ། ངེས་པས་འཛིན་པ་གང་ཡིན་པ་དེ་ཉིད་ཀྱིས་ལྟ་བའི་དོན་གོ་
དེ་ལ་ཡིད་ཆེས་ནས་དེ་འདྲ་བའི་སྒོ་ནས་ཡེ་ནས་ཡིན་པས་དེ་སྤོང་རྒྱུ་མེད་བསམ་པའི་
ངེས་ཤེས་རྙེད་ཡོད་པས་ངེས་པས་འཛིན་པ་ཡིན་ནོ། །དེ་ལྟ་བུ་དེ་ཉིད་དམན་ལམ་
ལ་ལྡོག་རྒྱུ་ལ་སོགས་པ་རང་གི་ངེས་པ་དེའི་སྟོབས་ཀྱིས་འགོག་ནུས་ལ། ལྟ་བ་དེ་
ལྟ་བུ་དང་ལྡན་པ་དེ་ལ་དེའི་མིང་རྡོ་རྗེ་འཛིན་པ་ཟེར་ཆོག་ཅིང་། ཆོག་པའི་རྒྱུ་མཚན་
ནི་སྔགས་ཀྱི་དེ་ཁོ་ན་ཉིད་རྡོ་རྗེ་ལྟ་བུ་དེ་རང་གི་རྒྱུད་ན་བཟུང་སྟེ་སྲིད་ཞིའི་རྒུད་པ་
འཇོམས་པའི་ནུས་པ་དང་ལྡན་པས་རྡོ་རྗེ་འཛིན་པར་གྱུར་ཡོད་དོ། །བྱང་ཆུབ་ཀྱི་
སེམས་རྣམ་པ་གཉིས་སྤངས་པར་བྱས་མེད་དེ། བདག་དང་མཐའ་ཡས་སེམས་
ཅན་རྣམས། །ཡེ་ནས་སངས་རྒྱས་ཡིན་པ་ལ། །ཡིན་པར་ཤེས་པའི་བདག་
ཉིད་དུ། །བྱང་ཆུབ་མཆོག་ཏུ་སེམས་བསྐྱེད་དོ། །ཞེས་རྒྱུད་ཀྱི་ནང་ན་གསུངས་
301



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
པའི་དོན་རྟོགས་ཡོད་དོ། །དེས་ན་བླ་མེད་ཀྱི་སྔགས་ཀྱི་དེ་ཁོ་ན་ཉིད་དེ་ཆོས་ཉིད་
དོན་གྱི་ལྷ་ཡིན་ན་དེ་རྣམ་པ་རྟགས་ཀྱི་ཕྱག་རྒྱུར་ཤར་བའི་ལྷ་ཐམས་ཅད་ཀྱང་འདིའི་སྒོ་
ནས་མི་སྤོང་བར་གྲུབ་ཡོད་ཅིང་། དེ་འདྲ་ཞིག་ཡིན་པའི་རྒྱུ་མཚན་གྱིས་དམ་ཚིག་
དང་སྒོམ་སྒྲུབ་ཐམས་ཅད་ཀྱི་སྲོག་ལྟ་བ་འདིས་བཟུང་ན་མི་ཉམས་ཤིང་རྣམ་པར་དག་
པར་འགྱུར་ཐུབ་བོ། །དེ་ལྟར་བྱས་ནས་སྔགས་ཀྱི་དེ་ཁོ་ན་ཉིད་དེ་གདིང་དུ་གྱུར་
ནས་ལྟ་བ་ཡང་དག་ཡོད་པ་ཞིག་གིས་ནི་དམ་ཚིག་ཉམས་ཞེས་པ་མི་སྲིད་ཀྱང་དེ་ལྟ་
བུའི་གདིང་ཚོད་ཡོད་པའི་ཚད་དུ་ཟིན་མ་དགོས་དང་ཟིན་ལ་ཉེ་བ་ཙམ་དུ་མ་གྱུར་ནས་
མོས་པ་ཡིད་བྱེད་ཙམ་གྱིས་སྔགས་ལ་ཞུགས་ཁུལ་བྱས་པ་དེས་མཚམས་མཚམས་སུ་
ལྟ་བ་ཟབ་མོ་དག་མཉམ་དབྱེར་མེད་ཀྱི་དོན་དང་གནད་མི་རྟོགས་ནས་རྩ་ལྟུང་འབྱུང་བ་
ཡིན་ནོ། །དེས་ན་ལས་དང་པོ་བས་སྔགས་ཀྱི་ལྟ་སྤྱོད་ཟབ་མོ་རང་ཐད་ཀྱིས་ཉམས་
འོག་ཆེན་པོ་ཞིག་མ་ཆུད་ཀྱང་ཆོས་སྤངས་གི་ཉེས་པ་དང་རྩ་ལྟུང་འབྱུང་བ་ལ་བསམ་
ནས་སྨོད་མི་ཉན་ཞིང༌། དབང་ཐོབ་དཀྱིལ་འཁོར་གཉེན་པོ་ལ་མ་ཞུགས་པ་ཞིག་ནི་
ཕལ་ཆེར་ཡོད་པ་མ་ཡིན་ལ། ཐམས་ཅད་པོ་གསང་སྔགས་ལྟ་སྤྱོད་ཟབ་མོ་ཤེས་
མཁན་དང་དེ་ཉམས་སུ་ལེན་ཐུབ་མཁན་དེ་བས་ཀྱང་ད་ལྟ་ནས་དཀའ་ཡང་ནམ་ཞིག་
དེ་དང་དེ་ལྟ་བུ་དང་དུ་ལེན་དགོས་བསམ་པའི་མོས་པ་དང་དང་བར་བྱེད་དགོས་
སོ། །དེ་རིང་ཚོགས་ཀྱི་བཤགས་པ་དང་སྦྲེལ་ནས་དམ་ཚིག་གི་སྐོར་འཕྲོས་དོན་ལ་
བཤད་རྒྱུ་བྱུང་སོང་བ་ཡིན་ལ། འདི་རྒྱས་བཤད་བྱེད་རྒྱུ་འདི་སྐབས་སུ་བབ་ཟེར་
རྒྱུ་མེད་ཀྱང་འདི་དང་མི་འབྲེལ་བ་ཞིག་མ་ཡིན་ཞིང་། དབང་ཐོབ་སྡོམ་པ་ཞུས་
ཡོད་མཁན་ཞིག་གིས་སྡོམ་དམ་ཚིག་གི་རྣམ་བཞག་ཙམ་ཞིག་ཚིག་ཐོག་ནས་མ་ཤེས་
དུས་དོན་ཐོག་ནས་ཇི་ལྟར་བསྲུང་སྟེ། བསྲུང་བྱ་མི་ཤེས་བསྲུང་བར་རློམ་པར་
302



ཚོགས་ལས་བཤད་པ།
མཚར་གསུངས་པ་ལྟ་བུ་གྱུར་དུས་སོར་ཐར་གྱི་སྡོམ་པ་དེ་ན་བཟའ་ངུར་སྨིག་ཙམ་དང་།
གསང་སྔགས་ཀྱི་དཀྱིལ་འཁོར་ཞལ་ཕྱེས་ནས་གྱེར་འདོན་བྱས་པ་ཙམ་གྱིས་ལྟར་སྣང་
ཙམ་དང་གཟུགས་བརྙན་ཙམ་དུ་གྱུར་ནས་མདོ་སྔགས་གཉིས་ནས་རྟགས་ཙམ་འཛིན་
པའི་བསྟན་པ་དེ་རྟགས་འཆང་མཁན་རང་ཉིད་ཀྱིས་མགོ་བཙུགས་པར་བྱས་པའི་
བཞག་པ་ངན་པ་འགྱུར་འགྲོ་ཞིང་། རྗེ་མི་ལ་རས་པའི་མགུར་འབུམ་ལས།
ཙན་དན་སྨན་གྱི་སྡོང་པོ་ལ། །ཤིང་སྟ་ཡུ་ནང་ནས་མ་ཤོར་ན། །ཕྱི་མོན་པ་སྟར་
ཐོགས་མི་ཡོང་གིས། །ཤིང་ནང་སྲིད་སྡོམས་ཤིག་ནགས་མ་
ལྗོངས། །གསུངས་པ་ལྟ་བུ་འདིའི་ཐད་ཀྱི་གདམས་པ་ཡིན་ནོ། །དེས་ན་དམ་
ཚིག་གི་སྐོར་དེ་ད་རེས་ཞིབ་ཆ་འདྲ་ཞིག་རེད་སོང་ན་མིན་རྒྱུ་མི་འདུག་བསམ། རྩ་
བའི་ལྟུང་བ་ལྔའི་ནང་གི་བླ་མེད་མི་སྤོང་གསུངས་པའི་དང་པོ་དེའི་དོན་རགས་རིམ་
ཞིག་བཤད་པ་ཡིན་ལ། སོང་ཉིན་བླ་མེད་མི་སྤོང་ཞེས་པའི་མཚམས་ཀྱི་བླ་མ་
བཀུར། །སྔགས་དང་ཕྱག་རྒྱ་རྒྱུན་མི་གཅད། །ཡང་དག་ལམ་དུ་ཞུགས་ལ་
བྱམས། །གསང་བའི་དོན་ཕྱིར་སྨྲ་མི་བྱ། །ཞེས་པའི་སྒྱུ་འཕྲུལ་རྩ་བའི་དམ་
ཚིག་འཕྲོ་མ་བཞི་བོ་དང་ཡན་ལག་གི་དམ་ཚིག་བཅུ་བོ་དེ་ཞུ་ཆོག དམ་ཚིག་གི་
སྐོར་དེ་དེ་སྔོན་མགོ་གླེངས་ཙམ་རེ་མ་གཏོགས་ཞུས་མྱོང་བ་ཕལ་ཆེར་དྲན་རྒྱུ་མི་འདུག་
ལ། ད་རེས་བསྙེན་པ་གསོག་རྒྱུ་གལ་ཆེ་ཞིང་། དུས་ཚོད་འཕྲོག་བརླག་ཤོར་
མི་ཉན་ཡང་དེ་རིང་ཡང་ལས་བྱང་རྔ་མ་མ་བུད་པས་སོང་ཉིན་ཡོངས་སུ་གྲུབ་པ་ཞིག་
དུས་ཚོད་ཀྱི་འཆར་གཞི་དང་འགྲིག་པ་ཞིག་བྱེད་ཆོག དེས་ན་ཆོས་ཁྲིད་གནར་
ཡུན་རིང་སོང་ཡང་ཕན་ཐོགས་ཀྱི་ཕྱོགས་ལ་ཅུང་ཟད་རེ་ཡོད་སྲིད་རྒྱུ་རེད་སྙམ་པའི་
བསམ་པ་དེ་ལྟ་བུ་བྱས་པ་ཡིན་ནོ།། །།
303



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཉིན་ལྔ་བའི་ཆོས་ཁྲིད།
༡ སྔོན་དུ་འགྲོ་བའི་ཆོས་བཤད་པ།
ཇི་སྐད་དུ་སྡོམ་འབྱུང་ལས། ཅི་སྟེ་དངོས་གྲུབ་མཆོག་འདོད་ན། །སྲོག་ནི་
ཡོངས་སུ་གཏོང་ཡང་སླ། །འཆི་བའི་དུས་ལ་བབ་ཀྱང་སླ། །རྟག་ཏུ་དམ་ཚིག་
བསྲུང་བར་བྱ། །ཞེས་གསུངས་ལ། དེས་དོན་ཅི་ཞིག་བསྟན་ཅེ་ན། མཆོག་
དང་ཐུན་མོང་གི་དངོས་གྲུབ་ཚེ་འདི་ལ་ཐོབ་ནས་རང་གཞན་གྱི་དོན་བྱེད་བསམ་མཁན་
ངོ་མ་ཞིག་གིས་ཚེ་འདིའི་ཐོག་གི་འདོན་ཡོན་ལོངས་སྤྱོད་ཕར་ཞོག་སྲོག་གཏོང་དགོས་
ན་ཡང་ཧ་ལས་རྒྱུ་ཅི་ཞིག་ཡོད་དེ། དེ་སྔོན་དོན་མེད་དོན་ཆུང་གི་ཆེད་དུ་སྲོག་ཅི་
འདྲ་མང་པོ་ཞིག་བཏང་མ་མྱོང་། འཆི་བའི་དུས་ལ་ད་བབས་སོང་ན་སླ་ལ།
ནམ་ཞིག་ལ་འཆི་དགོས་ཤིང་
། མི་ཤི་བར་སུ་གཅིག་འདུག་ས་མེད་དོ། །དམ་
ཚིག་སྲུང་དགོས་མ་གཏོགས་དེ་མ་བསྲུངས་ནས་ཉམས་ཤོར་ན་ཚེ་རབས་མང་པོ་ལ་
སྡུག་བསྔལ་ཉམས་སུ་མྱོང་ནས་འདོད་དོན་བརླག་འགྲོ་བ་ཡིན་ཞིང་། དམ་ཚིག་
ཉམས་ཤོར་བ་དེ་ཉིད་ཐེངས་གཅིག་ལ་སྲོག་འདོར་དགོས་ཐུག་པ་དང་ཐེངས་གཅིག་ཤི་
བ་ལས་ཚབས་ཆེ་ཡི་ཆེ་ཡིན་ལ། དམ་ཚིག་བསྲུང་རྒྱུ་གལ་ཆུང་མི་བྱེད་རྒྱུར་སྲོག་
བས་གནད་ཆེ་བ་ཡིན་པའི་འདང་རྒྱབ་དེ་གསུངས་པ་ཡིན་ནོ། །འུ་ཚོ་མི་འདིས་
འདིང་ཕོག་པ་མ་ཡིན་ཞིང་། སོ་སོར་སྐྱེ་བོ་བྱིས་པའི་བློ་ཅན་ཡིན་ལ། མི་ཆེན་
ཞིག་གིས་བལྟས་ན་བྱིས་པ་བསམ་མེད་ཚོས་འདི་ཅིའི་ཕྱིར་བྱེད་བསམ་པའི་ལས་བྱེད་
304



ཉིན་ལྔ་བའི་སྔོན་དུ་འགྲོ་བའི་ཆོས། །
པ་ཡིན་པ་དང་། མི་ཆེན་ཞིག་གིས་སྲུང་བཞིན་མ་བསྡད་ན་ཐན་རང་སྲོག་གི་ཉེན་
ཁ་འཛོམས་མི་ཤེས་སོ། །དེ་དང་འདྲ་བར་འཕགས་པ་ཞིག་གིས་གཟིགས་ན་སོ་
སྐྱེས་ཀྱི་བསམ་སྤྱོད་ཅི་ལས་གང་ལས་ཐམས་ཅད་པོ་རང་གིས་རང་ལ་གནོད་སྐྱེལ་
བཞིན་ཡོད་པ་དང་འདྲ་བར་ཡིན་ཤག་ཤག་ངེས་ཤིང་། འུ་ཚོ་ཞེས་ཟེར་བ་མ་ཡིན་
ཏེ་རང་དང་རང་འདྲ་བའི་རིགས་འདྲ་ལ་ཆ་མཚོན་ནས་བཤད་པ་ཡིན་ལ། ཅོལ་
ཆུང་བ་ཡིན། མིག་ག་ཐུང་བ་ཡིན། སྔན་གང་གི་འདིང་རྒྱག་ཅིག་མ་
གཏོགས་མཐའ་རིང་བོ་དང་དོན་ཆེན་པོ་ལ་ལྟ་མི་ཤེས་སོ། །བདེ་རྒྱུ་འཚོལ་མི་ཤེས་
ནས་བདེ་འབྲས་ཤིག་ཨེ་ཐོབ་བལྟ་ས་ནས་རྒྱུ་མེད་ཀྱི་འབྲས་བུ་ཞིག་ཡོད་མ་སྲིད་ནས་
ཁམས་གསུམ་འཁོར་བའི་སེམས་ཅན་གྱི་སྡུག་བསྔལ་མྱོང་བཞིན་པ་འདི་ཡིན་ལ།
འཁོར་བའི་སེམས་ཅན་ཞིག་ཡིན་ཚེ་རང་ཅི་འདྲར་རོགས་ཡིན་ཞིང་། ཐམས་ཅད་
ཀྱི་བསམ་རྒྱུ་ལས་རྒྱུ་ཕལ་ཆེར་གཅིག་ཡིན་ནོ། །འགྲོ་བ་མིའི་རིགས་ཤིག་ལ་
མཚོན་ན་སོ་སོའི་སྐྱེ་བོ་ཡིན་ནས་བཟུང་སྟེ་གཉེན་ལ་ཆགས་ནས་དེའི་ཕྱོགས་འཛིན་
ཁུལ་བྱེད། དགྲ་ལ་སྡང་ནས་དེ་དང་དེའི་ཕྱོགས་ལ་གནོད་སེམས་འཆང་ཁུལ་
བྱེད། གཉིས་མཉམ་གྱི་གཏི་མུག་ཡོད་ལ། ཆགས་སྡང་གང་བྱས་ན་རྨོངས་
ནས་འཁྲུལ་བཞིན་ཡོད་ཅིང་། དེ་སྔོན་དེ་ལྟར་བྱས་ནས་འདི་ལས་མ་ཐར་བ་ཡིན་
ནོ། །ད་རུང་དེར་མུ་མཐུད་ན་ཁམས་གསུམ་གྱི་གནས་སུ་དེ་སྔོན་བཞིན་འཁོར་
ནས་སྡུག་བསྔལ་མྱོང་བ་ལས་ཕན་ན་མེད་ཤག་ཤག་གི་ཁ་ཕྱོགས་རིག་བཞིན་པ་འདི་
ཡིན་ཞིང༌། ད་ནི་དེ་སྔོན་གྱི་ལམ་ལ་འགྲོ་རྒྱ་མེད་ལ། དེའི་ལམ་དེ་ལམ་ནོར་
ཡིན་ཞེས་བཤད་དེ་ཁ་ཚུར་འཁོར་ནས་རྟགས་བསྣོག་པ་དང་ཆས་བསྒྱུར་ནས་གཅིག་ན་
ཆོས་ལམ་ལ་ཞུགས་ཏེ་ཐེག་ཆེན་མདོ་སྔགས་གཉིས་ཀྱི་ཆོས་ཞུས། གཉིས་ན་
305



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཚངས་པར་སྤྱོད་པའི་བརྟུལ་ཞུགས་འཆང་བ་དང་གསང་སྔགས་རིམ་གཉིས་ཀྱི་ལམ་
ནས་སེམས་ཁྱད་པར་ཅན་བསྐྱེད། མན་ངག་མ་འདྲ་བ་ཞུས་ནས་ཚེ་འདིའི་ཐོག་
ནས་ཐོད་རུས་མགོ་ལ་མི་ལེན་པར་སངས་རྒྱས་པ་ཞིག་བྱེད་རྒྱུའི་འདུན་པ་དེ་ལ་གཏད་
ནས་ཆོས་ལམ་དེ་འདྲ་ཞིག་ལ་ཞུགས་ཡོད་དུས་ད་རུང་མི་སྐྱ་ཕོ་མོ་ལྟར་དུ་མནོག་ཆུང་
ཚེ་འདིའི་ཁེ་གྲགས་ཀྱི་དོན་དུ་ལུས་པོ་བཙོངས་ནས་གཉེན་ལ་ཆགས། དགྲ་ལ་
སྡང་། སྙན་གྲགས་འདྲ་ཞིག་དོན་གཉེར་བྱེད་ཁུལ་བྱས། རྒྱུ་འདྲ་ཞིག་ཨེ་སོག་
ལྟ་ཁུལ་བྱས། དེའི་དོན་དུ་ཚོང་བརྒྱབ། མནའ་ཟོས། རྫུན་བཤད།
གནོད་སེམས་བཅངས། དེ་མིན་ཀྱང་ལོག་འཚོའི་འཚོ་བ་དཀོན་མཆོག་གི་ཕག་
ནས་གཅིག་ཨེ་རྙེད་ལྟ་ཁུལ་བྱས། ཡོད་པ་ཟད་དོགས་བྱས། མེད་པ་འཚོལ་
དགོས་ཀྱིས་བྲེལ་ནས་འཁོར་ངན་གྱི་ལག་འོག་ཏུ་མི་ཚེ་འཛད་པ་དེ་འདྲར་འགྱུར་ཤོར་
མི་ཉན། གོན་རྒྱུའི་ཁ་མདོག་ཙམ་མིན་པའི་བསམ་རྒྱུ་ལས་རྒྱུ་བྱེད་རྒྱུ་ཚང་མ་མི་
སྐྱ་ཕོ་མོ་དང་ཨ་ན་མ་ནར་གྱུར་སོང་དུས་བླ་སེར་ལ་ཁྱད་ཆོས་ཁ་ཁ་ཞིག་མེད་སོང་བ་
ཡིན་ནོ། །དེ་ལྟ་བུ་གཅིག་རྒྱུས་གཅིག་གིས་མི་ལེན་རྒྱུ་མེད་ཅིང་། ཤི་ཁར་
སྔས་མགོ་ལ་དྲངས་ཡོང་ན་གཅིག་ཤོས་ཀྱིས་དད་པ་མི་ཞོག ཤི་ཁར་མ་དགོས་
གསོན་པོའི་གནས་སྐབས་ཡིན་ན་ང་དང་ཁོ་ཡི་འདིང་ཞིག་མ་གཏོགས་མེད་ལ།
དེའི་ཐོག་ཏུ་ཁྱིམ་པ་བས་ཀྱང་སྡུག་པའི་ཆགས་སྡང་འཐབ་མོ་འཁོན་རྩོད་ཀྱི་ནང་དུ་
ཞུགས་ན་གཞན་རྒྱུད་སྲེག་པའི་དགེ་སྦྱོང་ལུས་སྤོང་ཤོག་ཅེས་པའི་མཚན་གཞི་ང་ཡིན་
ཞེས་པ་ལྟ་བུ་འགྱུར་བ་ཡིན་ནོ། །གཅིག་དང་མ་འདྲ་བའི་ཆོས་བསྒྲུབས་པའི་འབྲས་
བུ་ཞིག་ཐོབ་དགོས་དུས་གཅིག་དང་མ་འདྲ་བའི་བསམ་སྤྱོད་བཟང་པོ་ཞིག་ཡོད་ལོས་
དགོས་ཏེ། ལྟ་སྤྱོད་གཉིས་ཀ་ཡ་བྲལ་མི་ཉན་ལ། ཐུན་མིན་སྔགས་ཀྱི་བསྐྱེད་
30



ཉིན་ལྔ་བའི་སྔོན་དུ་འགྲོ་བའི་ཆོས། །
རྫོགས་ཉམས་ལེན་བྱེད་བཞིན་ཡོད་པ་ཞིག་ལ་སྣང་སྲིད་དག་མཉམ་གྱི་ལྟ་བ་ཡོད་
ལོས་དགོས་ཏེ་སྨོས་མེད་ཡིན་ཀྱང་དང་པོ་སྔོན་དུ་མི་དགེ་བའི་རྣམ་རྟོག་སྐྱེས་མ་ཐག་
ཏུ་དེའི་དབང་དུ་མི་ཤོར་བར་དེ་ལ་དགྲ་བཞིན་དུ་འབྲོས་ཤེས་པའི་བློ་ཞིག་དགོས་པ་
དང་
། ། ཁྱད་པར་དུ་བསླུ་བྲིད་སྒྱུ་མའི་ནོར་རྫས་ད་ཡོད་ད་མེད་གནོད་སྐྱེལ་བྱེད་
འདིའི་གསོག་འཇོག་དང་བདག་འཛིན་དེ་ཇེ་ཆུང་བཏང་ནས་རང་ནུས་དང་བསྟུན་ནས་
མཆོད་སྦྱིན་རེ་བྱེད་དགོས་ཤིང་། དེ་སྦྱིན་པ་ཡིན་ནོ། །ཁྲེལ་དང་ངོ་ཚ་ཡི་སྒོ་
ནས་སྡོམ་དམ་ཚིག་སྲུང་དགོས་ཤིང་། དེ་ཚུལ་ཁྲིམས་ཡིན་ནོ། །གནོད་པ་ལ་
ལན་མི་བྱེད་པ་དང་དེའི་ཐོག་ཏུ་ཁོང་ཁྲོ་ཞེ་སྡང་མི་སྐྱེ་ནས་བྱང་ཆུབ་སེམས་དཔའི་
མཛད་སྤྱོད་རླབས་པོ་ཆེ་རྣམས་སེམས་ལ་ལོངས་དང་བཟོད་པ་ཡིན་ནོ། །རྣམ་
གཡེང་འདུ་འཛི་ལ་དགའ་སྣང་ཤར་བ་དེ་ཉིད་ཆོས་ལ་ལེ་ལོ་བྱེད་པའི་དོན་ཡིན་པས་ད་
ཤི་ན་བློ་གཏད་ཆོག་ས་ཆོས་ཅི་ཞིག་ཡོད་བསམ་ནས་འདིང་རང་ལ་བསྐོར་ཏེ་ཆོག་ཤེས་
མེད་པའི་དགེ་སྦྱོར་ལ་འབད་པར་གྱིས་དང་དེ་བརྩོན་འགྲུས་ཡིན་ནོ། །བསྐྱེད་
རྫོགས་ཀྱི་ཆོས་ཟབ་མོ་དང་རང་གི་སེམས་རྒྱུད་གཉིས་ཀ་བསྲེས་ནས་དུས་ནམ་ཡང་ཐ་
མལ་དུ་མ་ལུས་པ་ཞིག་གྱིས་དང་དེ་བསམ་གཏན་ཡིན་ནོ། །གཤིས་རིག་པའི་རང་
ངོ་སྤྲད་པའི་ཐོག་ཏུ་རྣམ་རྟོག་དང་རྐྱེན་ངན་གང་ཡོང་ན་རིག་པ་རྗེན་པ་དེའི་ངང་མ་ཤོར་
བར་གློད་བྲལ་གྱི་ཤེས་པ་འཁུ་འཕྲིག་མེད་པ་ཞིག་གི་ཐོག་ཏུ་འདུག་ཐུབ་ན་དེ་ཤེས་རབ་
ཡིན་ནོ། །དེ་ལྟ་བུའི་ཉམས་ལེན་གྱི་གནད་དང་མི་འབྲལ་བར་ཐ་མལ་གྱི་སྐྱེ་བོ་དང་
མི་འདྲ་བའི་ཁྱད་ཆོས་རང་རྒྱུད་ནས་འདོན་རྒྱུ་དེ་གལ་ཆེན་ནང་གི་དོན་ཆེན་ཡིན་ཞུ་བ་
ཐུགས་གསོས་དང་ལྷན་ཏུ་གང་ཞིག་གསན་པར་བྱ་བ་ཟབ་ཆོས་ཞི་ཁྲོ་དགོངས་པ་རང་
གྲོལ་གྱི་ལས་བྱང་ཚོར་བ་རང་གྲོལ་གྱི་སྙིང་པོ་འཆད་ཁྲིད་བྱེད་པའི་སྐབས་ནས་སྔོན་
307



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
འགྲོ་སྦྱོར་བའི་ཆོས་ལེའུ་གསུམ། དངོས་གཞི་ཆོ་གའི་བབས་ལེའུ་བདུན་སོང་སྟེ།
དེ་དང་སྙིང་པོ་འཛབ་དགོངས་ཀྱི་སྐོར་ནས་ཀྱང་བསྙེན་སྒྲུབ་ཡན་ལག་བཞིའི་སྐོར་
བཤད་ནས། རྗེས་ཀྱི་ལེའུ་བདུན་གྱི་དང་པོ་ཚོགས་ལས་ཀྱི་སྐབས་ནས་ཚོགས་བྱིན་
རླབས། ཚོགས་ཞིང་སྤྱན་འདྲེན། དང་པོ་ཚོགས་ཕུད་འབུལ་བ་རྣམས་སོང་སྟེ།
བར་བ་བཤགས་པའི་སྐབས་ན་ཐུག་ཡོད་ཅིང་། བར་བ་བཤགས་པའི་སྐབས་ཀྱི་
གང་བཤགས་པར་བྱ་བ་དམ་ཚིག་ཉམས་ཆགས་ལས་འཕྲོས་ཏེ་དམ་ཚིག་གི་རྣམ་
བཞག་ཅུང་ཟད་ཅིག་ཞུ་བཞིན་པའི་སྐབས་ཀྱི་སྒྱུ་འཕྲུལ་གྱི་ལུགས་ཀྱི་རྩ་བའི་དམ་ཚིག་
སྟེ། རྩ་བ་ཞེས་པ་ལྗོན་ཤིང་གི་རྩ་བ་ལྟ་བུ་དེ་ཉིད་བསྲུངས་ཤིང་བསྐྱེད་ན་ཡོན་ཏན་
གྱི་འབྱུང་གནས་ཡིན་པ་དང་། མ་བསྲུངས་ན་མི་འབྱུང་བའི་དེ་ལྟ་བུའི་རྩ་བའི་དམ་
ཚིག་ལྔ་སྟེ། བླ་མེད་མི་སྤོང་བླ་མ་བཀུར་ཞེས་གསུངས་པའི་བླ་མེད་ཇི་ལྟར་མི་
སྤོང་བར་སྒྲུབ་དགོས་པའི་ཚུལ་ནི། དཀོན་མཆོག་གསུམ་པོ་ནམ་ཡང་མི་སྤོང་བ་
དེ་ཉིད་ཡིན་ཞིང་། དེ་ཡང་གཞི་ལམ་འབྲས་གསུམ་གྱི་ཐོག་ནས་གཞི་སེམས་ཅན་
ཐམས་ཅད་ཡེ་ནས་དཀོན་མཆོག་གསུམ་དུ་གནས་པས་དེ་མི་སྤོང༌། ལམ་བསྐྱེད་
རྫོགས་གཉིས་མེད་ཀྱི་རང་བཞིན་བདེན་གཉིས་ཀྱིས་བསྡུས་པའི་བྱང་ཆུབ་སེམས་
གཉིས་མི་སྤོང་
། འབྲས་བུ་བླ་ན་མེད་པའི་བྱང་ཆུབ་བམ་སངས་རྒྱས་སྐུ་གསུམ་མི་
སྤོང་བ་དང་། མདོ་རྒྱུད་ལུང་རྟོགས་ཀྱི་ཆོས། དེ་ལ་སློབ་པའི་དགེ་འདུན་
དཀོན་མཆོག་ཐམས་ཅད་མི་སྤོང་བ་རྣམས་བཤད་ཟིན་ཏོ།།
308



ཚོགས་ལས་བཤད་པ།
༢ དངོས་དོན་བཤད་པ།
༼༢ རྩ་བའི་དམ་ཚིག་གཉིས་པ་བཤད་པ།
དེ་རིང་བླ་མ་བཀུར་ཞེས་པའི་རྩ་བའི་དམ་ཚིག་གཉིས་པ་ནས་བཤད་པ་ཡིན་ཞིང་།
བླ་མ་ཞེས་པ་དེ་ཡང་བླ་མ་ཟེར་ཚད་ཐམས་ཅད་མི་འདྲ་ལ། རྣམ་གྲངས་འདྲ་མི་
འདྲ་མང་པོ་ཡོད་པ་དང་། དེ་ལ་དབྱེ་བར་བྱས་ན་ལྔའམ་དྲུག་གི་ཐོག་ནས་བཤད་
དགོས་སོ། །ལྔ་བོ་གང་ཡིན་ན་འདྲེན་པའི་བླ་མ་དང་གཅིག ཤེས་རྒྱུད་འགྲོལ་
བའི་བླ་མ་དང་གཉིས། མན་ངག་སྟོན་པའི་བླ་མ་དང་གསུམ། ཉམས་ཆགས་
སྐོང་བའི་སློབ་དཔོན་དང་བཞི། དམ་ཚིག་དབང་གི་བླ་མ་དང་ལྔ་བོ་དེ་ཡིན་
ནོ། །དེའི་སྟེང་དུ་སྤྱིའི་བླ་མ་དང་དྲུག་ཏུ་བརྩི་ས་ཡང་ཡོད་དོ། །འདྲེན་པའི་བླ་
མ་ནི་དང་པོར་ཆོས་སྒོ་ལ་འདྲེན་པའི་རབ་བྱུང་གི་མཁན་པོ་ལྟ་བུ་དེ་ཡིན་ཞིང་།
དགེ་བསྙེན་ཕོ་མོ་ཞིག་ལ་མཚོན་ན་དགེ་བསྙེན་གྱི་སྡོམ་པ་སྦྱིན་མཁན་དེ་ཡིན་ལ།
དགེ་ཚུལ་ཞིག་ཡིན་ན་ཀཱ་རི་ཀཱའི་ནང་ན། བླ་མ་གནས་པའི་སྒོ་གླེགས་
ལ། །ལག་པས་དལ་གྱིས་བརྡུང་བར་བྱ། །ནང་ཞུགས་གུས་པས་བླ་མ་
ལ། །ཁམས་བདེ་མི་བདེ་ལ་སོགས་འདྲི། །ཞེས་གསུངས་པ་ལྟ་བུ་དེ་ཡིན་
ནོ། །ཤེས་རྒྱུད་འགྲོལ་བའི་བླ་མ་ནི་ཆོས་འཆད་མཁན་གྱི་སློབ་དཔོན་ལ་ཟེར་ཆོག་
སྟེ། མདོ་སྡེ་ཐར་བ་ཆེན་པོ་ལས། ཆོས་སྨྲ་བའི་དགེ་སློང་ལ་གུས་པས་བླ་མར་
བྱ་སྟེ་ཞེས་གསུངས་པ་དེ་ཡིན་ནོ། །མན་ངག་སྟོན་ཞིང་ལུང་འབོག་པའི་བླ་མ་ནི་
མན་ངག་ཐམས་ཅད་ཀྱི་རྩ་བ་བྱང་ཆུབ་ཀྱི་སེམས་ནས་བཤད་རྒྱུ་དེ་ཉིད་ཡིན་ཞིང༌།
དེས་ན་བྱང་ཆུབ་སེམས་ཀྱི་སྡོམ་པ་སྦྱིན་མཁན་ལ་མན་ངག་འདོན་ཞིང་ལུང་འབོག་
309



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
པའི་བླ་མ་དེ་ལ་ཟེར་ཆོག་སྟེ། མདོ་སྡོང་པོ་བཀོད་པ་ལས། དེ་ནི་བདག་གིས་
ཐོག་མ་མེད་པ་ནས་སེམས་བསྐྱེད་པའི་དགེ་བའི་བཤེས་གཉེན་ཡིན་ཏེ་ཞེས་བཅོམ་ལྡན་
འདས་ཀྱིས་གསུངས་ཡོད་དོ། །དེ་ཡིས་འདྲེན་པའི་བླ་མ། ཤེས་རྒྱུད་འགྲོལ་
བའི་བླ་མ། མན་ངག་ལུང་གི་བླ་མ་གསུམ་སོང་ནས། བཞི་བ་ཉམས་ཆགས་
སྐོང་བའི་སློབ་དཔོན་དེ་ནི་སྡིག་པ་བཤགས་ས་དེ་ཉིད་ཡིན་ཏེ། བཤགས་པའི་ཡུལ་
དུ་གང་གྱུར་པ། །དེ་ཡང་དེ་ཡི་བླ་མ་ཡིན། །ཞེས་གསུངས་སོ། །ལྔ་བ་
དམ་ཚིག་དབང་གི་བླ་མ་ཞེས་པ་དེ་ནི། དབང་བསྐུར་མཆོག་ཐོབ་རྡོ་རྗེ་ཡི། །བླ་
མ་ལ་ནི་དེ་བཞིན་གཤེགས། །ཞེས་གསུངས་པ་དེ་ཉིད་ཡིན་ནོ། །དེའི་ཐོག་ཏུ་
དྲུག་བྱེད་དུས་སྤྱིའི་བླ་མ་ཟེར་བ་དེ་ཡིན་ཞིང་། དགེ་བའི་བཤེས་གཉེན་ཐམས་ཅད་
དམ་ཡང་ན་རང་ཉིད་ཀྱིས་ཆོས་འབྲེལ་ཙམ་གྱི་བཀའ་དྲིན་ཐོབ་མྱོང་ཚད་པོ་སྤྱིའི་བླ་མ་
ཟེར་ཆོག་གོ །ཡང་བླ་མ་འདི་ལ་སུམ་ལྡན་གཉིས་ལྡན་གཅིག་ལྡན་གྱི་དབྱེ་བ་ཡང་
གསུང་ཚུལ་ཡོད་ལ། དེ་ཇི་ལྟར་ཡིན་ན་དབང་བསྐུར་རྒྱུད་བཤད་གདམས་པ་
བསྟན་རྒྱུ་གསུམ་པོ་དེ་བླ་མ་གཅིག་གིས་མཛད་ཡོད་ན་དེ་ལ་སུམ་ལྡན་ཞེས་དེའི་ཡན་
གྱི་བླ་མ་མེད་རྒྱུ་ཅན་དེ་ཉིད་ཡིན་ཞིང་། དབང་བསྐུར་ལ་སོགས་པ་གང་རུང་
གཉིས་གནང་མཁན་དེ་ཉིད་གཉིས་ལྡན་འབྲིང་པོ་ལྟ་བུ་ཡིན་ལ། གང་རུང་རེ་རེ་
ཐོབ་ས་དེ་ཉིད་གཅིག་ལྡན་གོང་མ་གཉིས་ཀ་ལས་བཀའ་དྲིན་ཆུང་ཤོས་ཡིན་
ནོ། །ཡང་གཉིས་ལྡན་དང་གཅིག་ལྡན་ལྟ་བུ་ལ་མཚོན་ན་དབང་དང་བཤད་པ་མན་
ངག་གསུམ་པོའི་ནང་གི་མན་ངག་ཐམས་ཅད་ཀྱི་ནང་གི་གནད་ཆེ་བ་དང་། དེའི་
འཕྲོས་བཤད་པ། དེའི་འཕྲོས་དབང་འཇོག་པ་ཡིན་ནོ། །དབང་ཡིན་ན་དབང་
ཟེར་ཚད་པོ་གཅིག་མ་ཡིན་ཞིང༌། ཚང་མ་དབང་མཆོག་མ་ཡིན་པ་དང་།
310



ཚོགས་ལས་བཤད་པ།
དབང་གོང་མ་འཐོབ་ཡུལ་གྱི་བླ་མ་ཡང་དེ་ལྟར་དུ་གཉེན་པ་ཡིན་ལ། མཆོག་
དབང་གོང་མ་རྣམ་གསུམ་འཐོབ་སའི་བླ་མ་དེ་བཀའ་གཉེན་པ་ཡིན་ནོ། །རྩ་བའི་
དམ་ཚིག་གཉིས་པ་བླ་མ་བཀུར་ཞེས་པའི་དང་པོ་བླ་མ་གང་ཡིན་དེ་འུ་ཚོས་དེ་ལྟར་
བཤད་ནས་བཀུར་ལུགས་ཇི་ལྟར་བྱས་ནས་བཀུར་དགོས་ཤེ་ན། མདོ་སྡོང་པོ་
བཀོད་པའི་ནང་ནས་གསུངས་པ་འུ་ཚོས་དུས་རྒྱུན་དུ་བཤད་པའི་བདག་ཉིད་ལ་ནད་པ།
གདམས་པ་སྨན། དགེ་བའི་བཤེས་གཉེན་ལ་སྨན་པ་མཁས་པ། གདམས་
ངག་ཉམས་ལེན་བྱེད་པ་དེ་ཉེ་བར་འཚོ་བའི་འདུ་ཤེས་ཏེ་དེ་ལྟ་བུའི་འདུ་ཤེས་བཞི་དེ་
བསྟེན་དགོས་པའི་ཐོག་ཏུ་གསང་སྔགས་ཀྱི་རྡོ་རྗེ་སློབ་དཔོན་ལ་དཀོན་མཆོག་བཞི་བ་
ཡིན་པར་ཤེས་པའི་སྟེང་ནས་བཀུར་དགོས་ཏེ། སངས་རྒྱས་ཆོས་དང་དགེ་འདུན་
དང༌། །སློབ་དཔོན་ཡང་ནི་བཞི་བ་ཡིན། །ཞེས་གསུངས་ལ། ། སངས་རྒྱས་
ཀུན་དང་བླ་མ་མཉམ་ཞེས་སྒྱུ་འཕྲུལ་དྲ་བ་ལས་ཀྱང་དེ་ལྟར་གསུངས་ཤིང་།
སངས་རྒྱས་ཀུན་དང་བླ་མ་འདྲ་འདྲ་ཡིན་ཞེས་སངས་རྒྱས་ཀུན་དང་བླ་མ་མཉམ་
གསུང་རྒྱུ་དང་། སངས་རྒྱས་ལས་ཀྱང་བསོད་ནམས་གསག་པའི་ཡུལ་དུ་ད་རུང་
བླ་མ་གཉེན་རབས། ཕྱོགས་བཅུའི་སངས་རྒྱས་ཐམས་ཅད་པས་བླ་མའི་བ་སྤུའི་
ཁུང་བུ་གཅིག་མཆོག་ཅེས་གསང་བ་འདུས་པ་ལས་དེ་ལྟར་གསུངས་སོ། །བཀའ་
དྲིན་གྱི་ངོས་ནས་སངས་རྒྱས་ལས་ཀྱང་ལྷག་པ་ཡིན་པ་དང༌། དུས་ཐ་མའི་སེམས་
ཅན་གདུལ་ཐབས་སུ་སངས་རྒྱས་བླ་མའི་ཚུལ་དུ་བྱོན་པ་ཡིན་ཏེ། བླ་མའི་གཞན་
ཕན་གྱི་མཛད་པ་སངས་རྒྱས་ཀྱི་ཕྲིན་ལས་ཡིན་ན་དེའི་བདག་རྐྱེན་ཐུགས་སངས་རྒྱས་
མིན་པའི་ཐབས་མེད་ཅིང་། དེ་ལྟར་ན་སྐུ་ཡང་སངས་རྒྱས་ཀྱི་རྣམ་སྤྲུལ་ཡིན་པར་
རང་ཤུགས་ཀྱིས་གྲུབ་པ་ལ་སོགས་པ་དུས་རྒྱུན་གྱི་འུ་ཚོས་བཤད་བཞིན་པ་ལྟར་དུ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཡིན་ནོ། །མདོར་ན་གསང་སྔགས་ཀྱི་ལམ་ནས་དངོས་གྲུབ་ཐོབ་པ་དེ་ཉིད་རྡོ་རྗེ་
སློབ་དཔོན་གྱི་དབང་དང་མན་ངག་ལ་མ་བརྟེན་ཐབས་མེད་ཅིང་། དེ་མེད་ན་མི་
འབྱུང་བའི་དངོས་རྒྱུ་ཞིག་ཡིན་ན་དབང་དང་མན་ངག་སྟོན་པའི་བླ་མ་དེ་ཡིད་ཀྱིས་
སྤངས་ཤིང་ལུས་ངག་གི་སྒོ་ནས་ཐུགས་དང་འགལ་བར་བྱེད་པ་དེ་ནི་རྩ་ལྟུང་བཅུ་བཞི་
བརྩི་བའི་ལུགས་ལྟར་དུ་བྱས་ན་རྩ་བའི་ལྟུང་བ་དང་པོ་སྟེ་དེ་དང་འགལ་ན་ཤིན་ཏུ་ལྕི་
བའི་ཚུལ་བཤད་པ་དེ་ཉིད་ཡིན་པ་དང་། རྩ་བ་བླ་མའི་སྐུ་གསུང་ཐུགས་གསུམ་
ལས་དགུ་དགུར་ཕྱེ་བ་ཉི་ཤུ་རྩ་བདུན་འདི་ནས་འཕྲོས་པ་ཡིན་པ་དང་། དུས་ཚོད་
འདས་ན་གསོར་མི་རུང་བ་དང་། རྣམ་སྨིན་ངན་སོང་ངན་འགྲོའི་གནས་དང༌།
ཁྱད་པར་དུ་དམྱལ་བ་མནར་མེད་ལས་ཡར་ཐར་མེད་རྒྱུ་ཐམས་ཅད་འདི་ནས་བྱུང་བ་
ཡིན་ལ། རིགས་ཆད་འདོད་པ་མ་ཡིན་ཀྱང་ཐར་དཀའ་བ་ལ་དགོངས་ནས་དེ་ལྟར་
གསུངས་པ་ཡིན་ནོ།།
༼༣ རྩ་བའི་དམ་ཚིག་གསུམ་པ་བཤད་པ།
རྩ་བའི་ལྟུང་བ་གསུམ་པ་སྔགས་དང་ཕྱག་རྒྱ་རྒྱུན་མི་གཅད་པ་དེ་ཡིན་ཞིང༌།
སྔགས་ནི་གསུང་དང་སྐུ་ཡི་མཚན་མར་གྱུར་བ་ལྷ་སོ་སོའི་དངོས་གྲུབ་སྒྲུབ་པའི་ཐབས་
ཀྱི་རིམ་པ་ཁ་རྩང་བཤད་པ་ལྟར་ཡིན་ནོ། །དེ་ཁོ་ན་ཉིད་ལྔ་དང་ལྡན་པའི་སྔགས་ཀྱི་
བཟླས་པའི་རྒྱུན་གཅད་མི་ཉན་ལ། དེ་ཉིད་ལྔ་གང་ཡིན་ཞེ་ན། བདག་དང་ལྷ་
དང་གསང་སྔགས་དང་། །བཟླས་བརྗོད་འཕྲོ་འདུ་ཡན་ལག་ལྔ། །ཞེས་
གསུངས་སོ། །སྔགས་དང་ཕྱག་རྒྱ་རྒྱུན་མི་གཅད་ཅེས་པའི་ཕྱག་རྒྱ་ཞེས་པ་དེ་ནི་
དངོས་གྲུབ་སྒྲུབ་པའི་གྲོགས་ཀྱི་ཡན་ལག་གཙོ་བོ་ཞིག་ཡིན་ཞིང༌། བསམ་པ་ཆོས་
312



ཚོགས་ལས་བཤད་པ།
ཀྱི་ཕྱག་རྒྱ། བརྗོད་པ་དམ་ཚིག་གི་ཕྱག་རྒྱ། སྦྱོར་བ་ལས་ཀྱི་ཕྱག་རྒྱ།
ལྷའི་སྐུར་གསལ་བ་དེ་ཉིད་ཕྱག་རྒྱ་ཆེན་པོ་ཡིས་ཕྱག་རྒྱ་བཞི་ཡིན་ལ། སྔགས་དང་
ཕྱག་རྒྱ་གཉིས་པོ་དེ་དེ་ལྟ་བུ་ཞིག་ཡིན་ནོ། །དེའི་ནང་གི་སྔགས་འདི་རྒྱུ་ཐབས་ཤེས་
ཀྱི་ཡི་གེ་ལས་བཟླ་བྱའི་སྔགས་ཀྱི་ངོ་བོར་གྱུར་བ་གྲུབ་པ་བཞི་དང་ལྡན་པའི་ཚུལ་ཁ་
རྩང་གོང་ནས་ཞུས་པ་ལྟར་དུ་སྔགས་ཞེས་པ་འདི་ལྷ་དང་དཀྱིལ་འཁོར་ཐམས་ཅད་ཀྱི་
རྒྱུ་དང་ངོ་བོ་གཉིས་ཀ་ཡིན་པས་མ་ཚད་པར་སྒྲུབ་པ་མཆོད་པ་ཕྲིན་ལས་ཐམས་ཅད་ཀྱི་
ཐབས་མཆོག་ཏུ་གྱུར་བ་སྙིང་པོར་གྱུར་བའི་ཆོས་གཅིག་པུ་ཡིན་པ་དང་། གསུང་
རྣམ་པ་ཐམས་ཅད་པ་ལྷུན་གྱི་གྲུབ་པའི་རྒྱུ་ཡང་སྔགས་དེ་ཉིད་ཡིན་ནོ། །ཕྱག་རྒྱ་
ཡང་དེ་ལྟར་དུ་ལྷ་མཉེས་པ་དང་ལས་སྒྲུབ་པ་སྔགས་ཀྱི་སྟོབས་བསྐྱེད་པ་ལ་སོགས་
པའི་བླ་ན་མེད་པའི་ཐབས་གཅིག་པུ་ཡིན་ལ། ཕྱག་རྒྱ་འདི་ལ་སྤྱི་དང༌། བྱེ་བྲག་
ཁྱད་པར་གསུམ་གྱི་ཐོག་ནས་བཤད་ན་སྤྱིའི་ཐད་ཀྱི་གཞི་ལམ་འབྲས་གསུམ་གྱི་ཐོག་
ནས་བཤད་རྒྱུ་ཡོད་ཅིང་། དེ་ཇི་ལྟར་ཡིན་ཞེ་ན། གཞི་གནས་ལུགས་ཀྱི་ཕྱག་
རྒྱ་དེ་སྣང་གྲག་རིག་གསུམ་ལྷ་སྔགས་ཆོས་ཉིད་ཀྱི་ངང་དུ་དག་པ། ལམ་གནས་
སྐབས་རྩལ་སྦྱངས་ཏེ་སྒོ་གསུམ་གསང་བ་གསུམ་གྱི་རོལ་བར་སྒྲུབ་པ། འབྲས་བུ་
མཐར་ཐུག་ཡེ་ཤེས་ཀྱི་ཕྱག་རྒྱ་དེ་གསང་གསུམ་མི་ཟད་རྒྱན་གྱི་འཁོར་ལོས་ནམ་
མཁའ་ཇི་སྲིད་སེམས་ཅན་གྱི་དོན་བྱེད་པ་སྟེ་གཞི་ལམ་འབྲས་གསུམ་ལ་སྦྱར་བ་དེ་ལྟ་
བུ་ཞིག་ཡིན་ནོ། །བྱེ་བྲག་གི་ཐོག་ནས་བཤད་ན་བསྐྱེད་རིམ་དང་སྦྱར་བ།
རྫོགས་རིམ་དང་སྦྱར་བ་རྣམ་པ་གཉིས་ཡོད་ལ། བསྐྱེད་རིམ་དང་སྦྱར་ན་སྐུ་ཕྱག་
རྒྱ་ཆེན་པོ་དང་གཅིག གསུང་ཆོས་ཀྱི་ཕྱག་རྒྱ་དང་གཉིས། ཐུགས་དམ་ཚིག་
གི་ཕྱག་རྒྱ་དང་གསུམ། ཕྲིན་ལས་ལས་ཀྱི་ཕྱག་རྒྱ་དང་བཞི་བོ་དེ་རྣམས་ཡིན་
༣༢



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ནོ། །རྫོགས་རིམ་དང་སྦྱར་ན་རྟེན་དང་ལམ་འབྲས་བུའི་ཆ་ནས་སྦྱར་ཚུལ་མང་
ཡང་འབྲས་བུ་ཡེ་ཤེས་བཞི་ལ་སྦྱར་སྐབས་ལྟ་བུ་ལ་མཚོན་ན་སྣང་སྟོང་སྐུ་རྡོ་རྗེ་དེ་ལས་
ཀྱི་ཕྱག་རྒྱ། གསལ་སྟོང་གསུང་རྡོ་རྗེ་དེ་ཆོས་ཀྱི་ཕྱག་རྒྱ། བདེ་སྟོང་ཐུགས་རྡོ་
རྗེ་དེ་དམ་ཚིག་གི་ཕྱག་རྒྱ། དེ་ཐམས་ཅད་དབྱེར་མེད་མཉམ་པ་ཉིད་དུ་གྱུར་བའི་
རིག་སྟོང་ཡེ་ཤེས་ཀྱི་རྡོ་རྗེ་དེ་ཕྱག་རྒྱ་ཆེན་པོ་རུ་བརྩི་རྒྱུ་དེ་ལྟར་ཕྱག་རྒྱ་བཞི་ཡི་རྣམ་
གྲངས་རྫོགས་རིམ་ལ་སྦྱར་བའོ། །དེ་ལྟ་བུའི་ཡེ་ཤེས་པའི་ལྷའི་སྐུ་གསུང་ཐུགས་
མཛད་པ་དང་བཅས་པ་ཅི་རིགས་པ་མཚོན་བྱེད་ཀྱི་སྒོར་གྱུར་བའི་ལག་པའི་སྟངས་
སྟབས་ཀྱིས་བཅའ་རྒྱུའི་ཕྱག་རྒྱ་འདི་ཡང་དེ་ཚོ་ལས་མི་འདའ་བ་ཞིག་ཡིན་པས་ན་སྤྱི་
དང་བྱེ་བྲག་ལ་བཏགས་ནས་ཐམས་ཅད་ལ་ཕྱག་རྒྱའི་སྒྲ་འཇུག་པ་ཡིན་ནོ། །འདི་
ལ་ཕྱག་རྒྱ་བཞི་ཁ་ཚང་ཞིང་། ་ བཅའ་བའི་ཕྱག་རྒྱ་འདིའི་ཐད་ནས་ཡིན་ན་ཁོ་རང་
གི་ངོ་བོ་དམ་ཚིག་གི་ཕྱག་རྒྱ། དེ་ལ་པད་སྐོར་བྱེད་པ་སེ་གོལ་གཏོགས་པ་སོགས་
ལས་ཀྱི་ཕྱག་རྒྱ། དེ་དང་སྦྲེལ་ནས་སྔགས་བརྗོད་པ་དེ་ཉིད་ཆོས་ཀྱི་ཕྱག་རྒྱ་ཡིན་
ལ། ཅི་བསམ་འདི་དྲན་མེད་ནས་སྔགས་ཕྱག་རྒྱ་ཅི་ལ་བྱེད་བཞིན་ཡོད་དེ།
རང་ཉིད་ལྷའི་གསལ་སྣང་ལ་སོགས་པའི་དམིགས་པ་དང་ལྡན་པ་དེ་ཉིད་ཕྱག་རྒྱ་ཆེན་
པོའོ། །དེས་ན་གསང་སྔགས་ལ་ཞུགས་མཁན་ཞིག་ཡིན་དུས་སྔགས་དང་ཕྱག་རྒྱ་
རྒྱུན་བཅད་ན་རྩ་བའི་དམ་ཚིག་གསུམ་པ་དང་འགལ་སོང་བ་ཡིན་ཞིང༌། དེའི་ཕྱིར་
ན་རབ་ཆུ་བོའི་རྒྱུན། འབྲིང་ཉིན་མཚན་གྱི་ཐུན། ཐ་མ་ཡིན་ན་ཡང་ཉ་སྟོང་
བརྒྱད། དེ་མིན་ཀྱང་ཡར་མར་གྱི་ཚེས་བཅུ་ལ་སོགས་པའི་ཟླ་བ་དང་ལོ་ལ་མི་
ཆགས་པ་ཞིག་བྱས་ནས་སྔགས་དང་ཕྱག་རྒྱ་དང་དུ་ལེན་དགོས་སོ།།
314



ཚོགས་ལས་བཤད་པ།
༼༤ རྩ་བའི་དམ་ཚིག་བཞི་བ་བཤད་པ།
རྩ་བའི་དམ་ཚིག་བཞི་བ་དེ་ཡང་དག་པའི་ལམ་ལ་ཞུགས་མཁན་ཚོ་ལ་བྱམས་པ་བྱེད་
རྒྱུ་དེ་ཡིན་ལ། ཡང་དག་ལམ་ལ་ཞུགས་མཁན་དེ་སུ་ཡིན་ཞེ་ན། མཆེད་དང་
ལྕམ་དྲལ་རྣམས་ཡིན་ཞིང་། འདིའི་དབྱེ་བའི་ཐོག་ནས་བཤད་ན་སྤྱི་རིང་ཉེ་དང་ནང་
འདྲེས་བཞིའམ་དེའི་ཁར་མཛེས་པའི་མཆེད་དང་ཉེ་བའི་མཆེད་བསྣན་ནས་དྲུག་ཏུ་བརྩི་
ཚུལ་ཡང་ཡོད་དོ། །འདིའི་ནང་གི་སྤྱིའི་མཆེད་དེ་སུ་ཡིན་ཞེ་ན་སེམས་ཅན་ཐམས་
ཅད་ཡིན་ཞིང་། སེམས་ཅན་ཐམས་ཅད་སྤྱིའི་མཆེད་ཡིན་པའི་རྒྱུ་མཚན་ནི་ཆོས་
ཉིད་བདེ་གཤེགས་སྙིང་པོ་གཅིག་གིས་བསྡུས་པས་ཡིན་ལ། ཡེ་གདོད་མ་ནས་
སྤྱན་མིན་པའི་སེམས་ཅན་གཅིག་ཀྱང་མེད་པས་ན་སྤྱིའི་མཆེད་དུ་གྱུར་བ་ཡིན་
ནོ། །སངས་རྒྱས་ཀྱི་བསྟན་པ་ལ་ཞུགས་ཚད་པོ་རིང་བའི་མཆེད་ཟེར་ཏེ།
བསྟན་པ་གཅིག་གིས་བསྡུས་པའི་ཆོས་ཀྱི་མཆེད་ཡིན་པས་ན་རིང་བའི་མཆེད་དོ།
ཉེ་བའི་མཆེད་ནི་དེའི་ནང་གི་ལྟ་སྤྱོད་མཐུན་པའམ་གཅིག་པ་རྣམས་ཡིན་ལ། སྤྱིར་
ན་ལྟ་བ་སྟོང་ཉིད། སྤྱོད་པ་གཞན་ཕན་བསྒྲུབས་ནས་གཞན་གནོད་སྤངས་པའི་ཐད་
ནས་སྤྱིར་བཏང་གིས་ཚང་མ་གཅིག་ཡིན་པ་སྨོས་མ་དགོས་ཀྱང་དམིགས་བསལ་གྱིས་
མདོ་སྔགས་དང་ཐེག་རིམ་ལ་སོགས་པའི་ཐད་ནས་གཅིག་པས་ན་ཉེ་བའི་མཆེད་ཅེས་
གསུངས་པའོ། །ནང་འདྲེས་པའི་མཆེད་ནི་དཀྱིལ་འཁོར་གཅིག་ལ་བསྟེན་ནས་
དབང་ཞུས་པ་དང་གཞན་དང་མ་འདྲ་བ་ཞིག་གིས་སྙིང་ཉེ་ས་སྙིང་འདྲིས་ཤ་ཁྲག་གི་
སྤྱན་བས་ཀྱང་གནད་ཆེན་དུ་གྱུར་སོང་བ་དེ་ཉིད་ཡིན་ལ། དེའི་ཁར་བླ་མ་གཅིག་པ་
དེ་མཛེས་པའི་མཆེད་དུ་བརྩི་ཞིང༌། ཆོས་ལྷན་གཅིག་ཏུ་ཞུས་པ་དེ་ཉེ་བའི་མཆེད་དུ་
བརྩི་བ་དང་། ད་ལྟ་གོང་ནས་ཉེ་བའི་མཆེད་དང་མཐུན་པའི་མཆེད་ཅེས་དྲུག་བརྩི་
315



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྐབས་འདི་ལ་ཉེ་བའི་མཆེད་ཅེས་གསུངས་པ་ཞིག་ཡིན་ནོ། །རྡོ་རྗེའི་སྤུན་སྲིང་
སྐལ་ལྡན་རྡོ་རྗེའི་མཆེད་ལྕམ་ཞེས་པ་དེ་འདི་ནས་བྱང་ཆུབ་མ་ཐོབ་པའི་བར་དུ་མར་
མེའི་འོད་དང་སྡོང་བུ་བཞིན་དུ་མི་འབྲལ་འགྲོག་པའི་གྲོགས་མཆོག་ཡིན་ཞིང་།
རང་གི་ལུས་དང་སྲོག་ལ་ཡང་མི་ལྟ་བར་རྡོ་རྗེའི་སྤྱན་གྱི་དགོས་པ་སྒྲུབ་དགོས་པ་ཞིག་
ཡིན་ལ། གལ་ཏེ་བྱམས་པའི་སེམས་བཏང་བར་བྱས་ན་རང་ཉིད་རྩ་བའི་དམ་ཚིག་
བཞི་བ་དང་འགལ་སོང་བ་ཡིན་ནོ། །རྩ་བའི་དམ་ཚིག་ཅེས་པ་ཇི་ལྟ་བུ་ཞིག་ཡིན་ཞེ་
ན། ཤིང་ཞིག་ཡིན་ན་སྡོང་པོ་ལ་སྐྱོན་ཞུགས་ཤོར་ན་ཡལ་ག་དང་ལོ་མ་མེ་ཏོག་
འབྲས་བུ་ལྟ་ཡོང་ས་ཞིག་མེད་ཅིང་། དེ་དང་འདྲ་བར་རྩ་བའི་དམ་ཚིག་ལ་སྐྱོན་
ཞུགས་ཚར་དུས་གསང་སྔགས་བསྒྲུབས་པའི་ཡོན་ཏན་གྱི་དངོས་གྲུབ་འབྲས་བུ་ལྟ་བུ་
ཨེ་ཡོད་བསམ་རྒྱུ་མེད་པར་འབྲས་བུ་འཐོབ་རྒྱུ་མེད་ལ། དེ་ཡིས་ཡང་དག་ལམ་
དུ་ཞུགས་ལ་བྱམས་ཞེས་པ་དེ་སོང་བ་ཡིན་ནོ།།
༼༥ རྩ་བའི་དམ་ཚིག་ལྔ་བ་བཤད་པ།
ལྔ་བ་ནི་གསང་བའི་དོན་ཕྱིར་སྨྲ་མི་བྱ་ཞེས་གསུངས་ཏེ། གསང་བ་འདི་ལ་སྤྱིར་
གསང་བཞི། བར་གསང་བཞི་ཡིས་བརྒྱད། གསང་བར་འོས་པ་དང་གསང་བ་
གཉེར་གཏད་པ་ཞེས་པ་གཉིས་ཀྱིས་བཅུ་ཐམ་པ་ཡོད་དོ། །སྤྱིར་གསང་བཞི་ནི་
སྔགས་ཀྱི་ལྟ་བ་ཟབ་མོ། སྤྱོད་པ་བརླང་པོ། ལྷའི་མིང་གཟུངས། གྲུབ་པའི་
རྟགས་དང་མཚན་མ་ཐམས་ཅད་གསང་དགོས་ཤིང་། བར་གསང་བཞི་ནི་སྒྲུབ་
པའི་གནས། དུས། གྲོགས། རྫས་དང་བཞི་བོ་དེ་སྒྲུབ་པ་མ་ཚར་གྱི་བར་དུ་
གསང་དགོས་པ་ཉིད་ཡིན་པ་དང༌། དུས་རྒྱུན་གྱི་ཡིད་དམ་བསྒྲུབ་རྒྱུ་དེ་ཚོ་ཁྲོམ་
316



ཚོགས་ལས་བཤད་པ།
བསྒྲག་བྱེད་དགོས་པ་མ་ཡིན་ལ། གསང་བར་འོས་པ་ནི་གསང་སྔགས་ཀྱི་དཀྱིལ་
འཁོར་ལ་ཞུགས་མ་མྱོང་བ་དང་བློ་དམན་ཐེག་དམན་གྱི་རིགས་ཅན་གྱི་དད་ལོག་
བཟློག་པའི་ཕྱིར་དུ་སྔགས་ཀྱི་དམ་རྫས་དང་ཡོ་བྱད་སྦས་ནས་སྤྱད་རྒྱུ་དེ་ཉིད་ཡིན་
ནོ། །གསང་བ་གཉེར་གཏད་པ་ཞེས་པ་ནི་བླ་མ་དང་མཆེད་གྲོགས་ཀྱིས་དེ་མ་ཟེར་
གསུངས་པ་དེ་ཉིད་མ་ཟེར་གསུངས་བྱུང་ཞེས་བཤད་མི་ཉན་ལ། བརྐུས་ནི་མ་བྱས་
ཅིའི་ཕྱིར་གསང་བསམ་རྒྱུ་མེད་དེ། གསང་སྔགས་སྣོད་མིན་ལ་བཤད་ན་སེང་གེའི་
འོ་མ་བླུག་ས་དེ་གསེར་སྣོད་མིན་ན་གས་འགྲོ་བ་ཡིན་ཞིང་། གསང་སྔགས་སྣོད་
མིན་གྱི་བློ་ལ་མི་ཤོང་བར་ལོག་ལྟས་དམྱལ་བར་འཕེན་པ་ཡིན་ལ། གསང་བ་མ་
གསང་བའི་སྐྱོན་གྱིས་རང་གི་དམ་ཚིག་ཉམས། དངོས་གྲུབ་ལ་བར་ཆད་ཡོང་བ་
ཡིན་ནོ། །དེ་ལྟར་བྱས་ན་ཆོས་དད་བྱས་ཏེ་གསང་སྔགས་ཀྱི་ཆོས་སྒོར་ཞུགས་
མཁན་རྣམས་ལ་མི་འདོད་འཕྲལ་རྐྱེན་ཡོང་བ་འདི་ཚོ་མང་ཆེ་བ་དམ་ཚིག་ཉམས་
ཆགས་ཀྱི་སྐྱོན་ཡིན་ཞིང་། མི་ན་བྱུང་། ཟོག་ཤི་སོང་། ཁ་ཆག སྣ་
རུབས། གོམ་གསུམ་གྱེན་དུ་སྤོས་ན་རྡོག་དྲུག་ཐུར་དུ་གཏོད་བཞིན་འདུག་རྒྱུ་འདི་
མོ་བཏབ་ནས་བརྒྱ་བཞི། ཀླུ་མདོས། མོ་འདྲེ་གཟའ་མདོས། བསང་རླུང་
རྟ་བཅའ་བཞིན་སྒྲུབ་བཞིན་ཡོད་ཀྱང་གཙོ་བོ་དམ་ཚིག་ཉམས་ཆགས་ཀྱི་བཤགས་
སྦྱངས་ཚོགས་བསགས་སྒྲིབ་སྦྱོང་གནད་སྨིན་རེ་བྱས་ན་ནད་བརྒྱ་སྨན་གཅིག་གི་སྐུ་
རིམ་དེའི་དྲག་ཅིག་མེད་པ་དེ་རེད་སྙམ། དེ་ཡིས་རྩ་བའི་དམ་ཚིག་ལྔ་དེ་ཞིབ་ཆ་
འདྲ་ཞིག་བྱས་ཏེ་བཤད་པ་ཡིན་ནོ།།



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
༼༢༽ ཡན་ལག་གི་དམ་ཚིག་བཤད་པ།
ཡན་ལག་གི་དམ་ཚིག་བཅུ་ནི། གཏི་མུག་ཆགས་དང་ཞེ་སྡང་དང༌། །ང་རྒྱལ་
ཕྲག་དོག་མི་སྤང་ངོ༌། །དཀར་རྩི་དམར་རྩི་དྲི་ཤ་ཆེན། །དག་པའི་སྣོད་ཆུ་མི་
འདོར་རོ། །ཞེས་གསང་སྙིང་ལས་གསུངས་ཏེ། གཏི་མུག་ཆགས་དང་ཞེ་སྡང་
དང༌། །ང་རྒྱལ་ཕྲག་དོག་མི་སྤང་ངོ༌། །ཞེས་པ་མི་སྤང་བའི་དམ་ཚིག་ལྔ་ཡིན་
ལ། དཀར་རྩི་དམར་རྩི་དྲི་ཤ་ཆེན། །དག་པའི་སྣོད་ཆུ་མི་འདོར་རོ། །ཞེས་
པ་དང་དུ་བླང་བའི་དམ་ཚིག་ལྔ་སྟེ་བཅུ་ཡིན་ནོ། །ཉོན་མོངས་དུག་ལྔ་མི་སྤང་སྟེ་
སྤངས་ན་དམ་ཚིག་ཉམས་འགྲོ་ཟེར་ན་དེ་ནི་ཅི་ཞིག་སྟེ་ཟེར་རུང་རྒྱ་ཞིག་ཡིན་ནམ་སྙམ་
ན། ད་ལྟ་གོང་ནས་བཤད་མ་ཐག་པ་གསང་བར་འོས་པ་གསང་དགོས་ཞེས་པ་དེ་
ལྟ་བུ་ལ་གསུངས་པ་ཡིན་ལ། ཉོན་མོངས་ལྔ་མི་སྤོང་བ་འདི་མི་སློང་བའི་ལུགས་
ཡོད་དེ། ཉོན་མོངས་རང་མཚན་པ་མ་སྤོང་གསུངས་པ་མ་ཡིན་ལ། དེ་ནི་
གསུང་དགོས་པ་ཞིག་མ་ཡིན་ནོ། །སྤྱིར་གྱིས་བཤད་ན་ཉོན་མོངས་དུག་ལྔ་འདི་
ཉན་ཐོས་པས་སྤང་བྱར་འཛིན། བྱང་ཆུབ་སེམས་དཔས་སྦྱང་བྱར་འཛིན།
གསང་སྔགས་ཀྱི་སྐབས་སུ་ལམ་དུ་བྱེད་པ་ཡིན་ཞིང་། དུག་ལ་བཙོག་ལྟ་བྱས་
འཛེམས་པ་དང་། དུག་སྨན་དུ་སྦྱར་བ་དང་ཕྱོགས་ཙམ་འདྲ་བ་ཡིན་ནོ། །དེའི་
ཁྱད་པར་གྱིས་གོང་མ་གོང་མ་ལ་མ་རྨོངས་པ་དང་ཐབས་ཀྱི་ཁྱད་པར་གྱིས་འཕགས་
པའི་འཕགས་ཆོས་ཡོད་དོ། །ཉོན་མོངས་དུག་ལྔ་མི་སྤང་བ་འདི་ལ་རང་བཞིན་
ཤེས་པས་མི་སྤང་བ་ཞིག་དང༌། ཐབས་ཀྱིས་ཟིན་ན་ལམ་གྱི་གྲོགས་སུ་འགྲོ་བས་
མི་སྤང་བ་ཞིག སྐུ་དང་ཡེ་ཤེས་ཡིན་པས་ན་སྤང་མི་དགོས་པ་སྟེ་མི་སྤང་ལུགས་
རྣམ་པ་གསུམ་གྱི་ཐོག་ནས་གསུངས་ཡོད་དོ། །དེའི་ནང་གི་ཉོན་མོངས་ཀྱི་རང་
318



ཚོགས་ལས་བཤད་པ།
བཞིན་ཤེས་པས་མི་སྤང་བ་དེ་ཇི་ལྟ་བུ་ཞིག་ཡིན་ན་རང་བཞིན་གྱིས་རྣམ་པར་དག་པ་
ཡིན་པས་ན་སྤང་བླང་མེད་པའི་ཕྱིར་ན་ཡང་མི་སྤང་བ་ཡིན་ཏེ། ཉོན་མོངས་རྣམས་
ནི་སྐྱ་འདྲ་ངོ་བོས་སྟོང་། །རང་གིས་མི་རྟག་རང་བཞིན་ཤེས་པས་གྲོལ། །ཞེས་
གསུངས་ཤིང༌། ཀུན་རྫོབ་ཏུ་ཉོན་མོངས་པ་སྨིག་རྒྱུའི་ཆུ་དང་འདྲ་ལ། རང་
བཞིན་མེད་པས་རང་གི་ངོ་བོས་རང་སྤངས། དོན་དམ་ལ་གང་གི་དངོས་པོར་མ་
གྲུབ་ཅིང་ཀུན་ཏུ་བཙལ་ན་ཡང་མི་རྙེད་པས་སྤང་དུ་མེད་པ་དེ་ལྟར་ཡིན་གསུངས་
སོ། །ཉོན་མོངས་པ་ནི་དེ་བཞིན་གཤེགས་པའི་གདུང་ཞེས་དེ་ལྟ་བུ་ཡང་གསུང་
ཚུལ་ཡོད་དེ། དྲི་མ་མེད་པར་གྲགས་པའི་མདོ་ལས། ཉོན་མོངས་པ་ནི་དེ་
བཞིན་གཤེགས་པའི་གདུང་ངོ་ཞེས་གསུངས་ལ། དེ་ཡེ་ཤེས་ལྔ་དང་དབྱེར་མེད་
ཡིན་པས་དེ་ལྟར་གསུངས་པ་ཡིན་ཞིང་། དེ་ལོས་ཡིན་ཏེ་དཔེ་གཏི་མུག་ལྟ་བུ་ལ་
ཆག་བཞག་ན་གཏི་མུག་དེ་ཁོ་རང་གི་རང་བཞིན་ཇི་ལྟ་བུ་ཞིག་ཡིན་ཞེ་ན། ཡུལ་ལ་
མི་ཕྱོགས་པར་མི་རྟོག་བཏང་སྙོམས་ལ་འདུག་པའི་ངང་ཚུལ་ཅན་ཞིག་ཡིན་ལ།
དེ་ལྟ་བུ་ཡིན་པའི་རྩལ་སེམས་ལ་ཡོད་པའི་སྟབས་ཀྱིས་ལམ་གྱི་དུས་ན་མཚན་མར་མི་
འཛིན་པ་དང་། འབྲས་བུའི་སྐབས་སུ་སྤྲོས་པའི་སྤྱོད་ཡུལ་ཐམས་ཅད་ལ་རྣམ་པར་
མི་རྟོག་པ་ཆོས་དབྱིངས་ཡེ་ཤེས་ཀྱི་བདག་ཉིད་རྣམ་པར་སྣང་མཛད་དུ་གྲུབ་པ་ཡིན་
ཞིང་། རང་བཞིན་ཤེས་ན་སྤང་མི་དགོས་སོ། །འདོད་ཆགས་ལ་མཚོན་ན་དཔེ་
དེ་བཞིན་དུ་ཁོ་རང་སེམས་ཡུལ་ལ་འདུན་ནས་དང་དུ་ལེན་པའི་རྣམ་པ་ཅན་ཞིག་ཡིན་
པས་དེའི་རྩལ་དེ་སེམས་ལ་ཡོད་པའི་སྟབས་ཀྱིས་ལམ་དུས་ཡིན་ན་ལམ་དང་འབྲས་
བུའི་ཆོས་ལ་འདུན་ཞིང་མོས་པར་བྱེད་པ་དང་། འབྲས་བུའི་སྐབས་སུ་ཡང་ཆོས་
ཀུན་ལ་རྒྱབ་ཀྱིས་མ་ཕྱོགས་ནས་དང་དུ་བླང་བའི་ཚུལ་གྱིས་གཟིགས་པ་དེ་ཉིད་སོ་
319



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སོར་རྟོག་པའི་ཡེ་ཤེས་ཀྱི་བདག་ཉིད་སྣང་བ་མཐའ་ཡས་སུ་གྲུབ་པ་ཡིན་ནོ། ། ཞེ་
སྡང་ལྟ་བུ་ཡིན་ན་ཞེ་སྡང་ནི་མི་མཐུན་པའི་ཕྱོགས་དེ་ཕར་འདོར་བའི་རྣམ་པ་ཅན་ཞིག་
ཡིན་པས་དེའི་རྩལ་ལམ་ནུས་པ་དེ་སེམས་ལ་ཡོད་པའི་སྟབས་ཀྱིས་ལམ་དུས་ཡིན་ན་
མི་མཐུན་པའི་ཕྱོགས་རང་རྒྱུད་ལ་མི་གནས་པར་བྱེད་པ་ཞིག་ཡིན་ཞིང་། འབྲས་
བའི་སྐབས་སུ་གནས་ལུགས་ཇི་ལྟ་བུའི་རང་བཞིན་ལ་འཁྲུལ་བའི་དྲི་མ་བསལ་བ་མེ་
ལོང་ཡེ་ཤེས་ཀྱི་རང་བཞིན་ཅན་བདུད་དང་བར་གཅོད་ཐམས་ཅད་འཇོམས་པ་རྡོ་རྗེ་མི་
བསྐྱོད་པ་འགྲུབ་པ་ཡིན་ནོ། །ང་རྒྱལ་དེ་ཁོ་རང་མཐོ་བའི་རྣམ་པ་ཅན་དང་།
མཐོ་དགའ་ཅན། མཐོ་བའི་རྣམ་པ་ཅན་ལ་འཇུག་པ་ཞིག་ཡིན་ལ། དེའི་རྩལ་དེ་
སེམས་ལ་ཡོད་པའི་སྟབས་ཀྱིས་ལམ་དུས་སུ་སྒྲུབ་པ་ཐམས་ཅད་ལ་མི་ཞུམ་པར་
འཇུག་པ་དང་། ཁྱད་པར་དུ་སྔགས་ཀྱི་ལམ་ལ་ཞུགས་པའི་གནས་སྐབས་སུ་དེ་
བས་མཆོག་གཞན་ཞིག་མེད་པར་འཛིན་ནས། འབྲས་བུའི་དུས་སུ་འབྱོར་བས་
དབུལ་བ་དང་ཞུམ་པའི་རྣམ་པ་མེད་ཅིང་། མི་ཟིན་པ་དང་མི་མཉམ་པའི་ཟུག་རྔུ་
མེད་པ་མཉམ་ཉིད་ཡེ་ཤེས་ཀྱི་ངོ་བོ་རིན་ཆེན་འབྱུང་ལྡན་དུ་གྲུབ་པ་ཡིན་ནོ། །ཕྲག་
དོག་ཁོ་རང་གི་ངོ་བོའམ་རང་གཤིས་དེ་ཇི་ལྟ་བུ་ཡིན་ན་བདག་དང་གཞན་གཉིས་ཀ་ལ་
དམིགས་ནས་མི་བཟོད་པའི་བློ་མི་མཉམ་པར་འཇུག་པ་ཞིག་ཡིན་ཞིང་། དེའི་རྩལ་
དེ་སེམས་ཀྱི་སྟེང་ན་ཡོད་པའི་སྟབས་ཀྱིས་ལམ་དུས་ཡིན་ན་བསྒྲུབ་བྱ་དང་སྒྲུབ་བྱེད་
ཡིན་མིན་ལ་འཇུག་ལྡོག་བྱེད་པ། འབྲས་བུའི་དུས་སུ་གདུལ་བྱའི་སེམས་ཅན་ལ་
ཕན་པར་སྒྲུབ་པ་དང་གནོད་པ་སྤོང་བའི་བྱ་བ་གྲུབ་པའི་ཡེ་ཤེས་ཀྱི་རང་བཞིན་དོན་ཡོད་
གྲུབ་པར་གྲུབ་པ་ཡིན་ནོ། །དེ་ལྟར་ཡིན་པའི་རྒྱུ་མཚན་གྱིས་དཔེ་ཞིག་བཞག་ན་
སྨན་གྱི་ནུས་པ་སྨན་ཁོ་རང་ལ་ཡོད་པ་དང་། ནོར་བུའི་རང་འོད་དེ་ནོར་བུ་རང་ཉིད་
320



ཚོགས་ལས་བཤད་པ།
ལ་རང་ཆས་སུ་ཡོད་པ་དང་འདྲ་བར་སེམས་ཅན་གྱི་སེམས་ལ་རང་རྩལ་ལྔ་བོ་དེ་ཡེ་
ནས་ཡོད་པའི་སྟབས་ཀྱིས་མ་རྟོགས་པའི་གནས་སྐབས་ན་འཁོར་བའི་ལས་ཐམས་
ཅད་འདི་ལྔས་བྱེད་ལ། རྟོགས་པའི་དུས་ན་མྱ་ངན་ལས་འདས་པའི་བྱ་བ་ཐམས་
ཅད་འདི་ལྔས་བྱེད་པ་དེ་ལྟར་ཡིན་མ་གཏོགས་རྩལ་ཤུགས་དེ་ལྔ་བོ་དང་བྲལ་སོང་ན་
ཤུགས་ཟད་པའི་མདའ་དང་། སྒུལ་ཤུགས་མེད་པའི་འཕྲུལ་འཁོར་དང་འདྲ་བར་
དོན་སྒྲུབ་པའི་ནུས་པ་མེད་དོ། །དེ་ནུས་པ་མེད་ལུགས་ཀྱི་མཚན་གཞི་བཞག་ན་ཇི་
ལྟ་བུ་ཞིག་ཡིན་ཞེ་ན། ཉན་ཐོས་འགོག་པ་ལ་ཞུགས་པ་དང་འདྲའོ། །དུས་རྒྱུན་
དུ་འུ་ཚོས་སྒོམ་བརྒྱབ་ན་ཡང་དེ་ལྟར་ཡིན་ཞིང་། རྣམ་རྟོག་བཀག་མི་ཉན་པ་དང་།
རྣམ་རྟོག་གི་དབང་དུ་འཁྲུལ་ཤོར་མི་ཉན་ལ། དེས་ན་སེམས་ཀྱི་རང་རྩལ་དགག་
ཐུབ་ཀྱང་མི་ཐུབ་ལ་དགག་ཀྱང་མི་དགོས་སོ། །ཅིའི་ཕྱིར་ཞེ་ན། འཁྲུལ་བས་
མ་ལྷད་ན་ཡེ་ཤེས་ལྔ་འཆར་བ་ཡིན་ལ། ཡེ་ཤེས་ལྔ་མ་ཤར་ན་འཁྲུལ་བ་ཤུགས་
ཆེར་སོང་བ་ཡིན་ཞིང་། ཉོན་མོངས་རང་བཞིན་ཤེས་པས་མི་སྤང་བ་དེ་དེ་ལྟ་བུ་
ཞིག་ཡིན་ནོ། །གཉིས་པ་ཐབས་ཀྱིས་ཟིན་ན་ལམ་གྱི་གྲོགས་སུ་འགྲོ་བའི་ཐབས་དེ་
ཅི་འདྲ་ཞིག་ཡིན་ཞེ་ན། འབུད་ཤིང་མང་ན་མེ་དེ་ཙམ་མང་བ་དང༌། དུག་ཇི་
ཙམ་ཟོས་ན་རྨ་བྱའི་མདངས་དེ་ཙམ་དུ་འཕེལ་བ་དང་འདྲ་བར་ཉོན་མོངས་གང་ཡིན་ན་
ཐབས་ཤེས་ཀྱིས་ཟིན་ན་ཡོན་ཏན་དང་། མ་ཟིན་ན་ཉེས་སྐྱོན་གྱི་རྐྱེན་དུ་འགྱུར་བ་དེ་
ལྟར་ཡིན་ཏེ། བློ་གྲོས་རྒྱ་མཚོས་ཞུས་པའི་མདོ་ལས། ཇི་ལྟར་ཇི་ལྟར་མེས་ནི་
རྩྭ་རྙེད་པ། །དེ་ལྟར་དེ་ལྟར་དེ་སྟོབས་སྐྱེ་ཞིང་འཕེལ། །ཇི་ལྟར་བྱང་ཆུབ་
སེམས་དཔའི་ཉོན་མོངས་སྲེད། །དེ་ལྟར་དེ་ལྟར་ཤེས་རབ་མེ་རབ་
འཕེལ། །ཞེས་གསུངས་པ་ལྟར་དུ་ཡིན་ནོ། །གསུམ་པ་སྐུ་དང་ཡེ་ཤེས་ཡིན་



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
པས་ན་སྤང་མི་དགོས་པ་ཞིག་ཡིན་ཏེ། ཉོན་མོངས་རེ་རེ་བཞིན་དུ་བཤད་ན་འུ་ཚོ་
ལ་དུས་ཚོད་ཡོད་པ་མ་ཡིན་ཀྱང་གང་ཤར་གྱི་རྟོག་པ་དེ་མ་བཀག་པར་སྐྱེ་ཁར་བཞག་
ནས་དེ་ཁོ་ན་ཉིད་དུ་རྟོགས་པའི་བློས་ཟིན་པར་བྱས་དུས་ཡུལ་ཡུལ་ཅན་གྱི་སྣང་བ་མ་
འགགས་བཞིན་དུ་གཏད་ཞེན་གྱི་དམིགས་པ་འདི་རེད་ཅེས་པ་ཞིག་མེད་པར་ཟང་ཐལ་
དུ་མྱོང་བ་དེ་དུག་ལྔ་ཡེ་ཤེས་ལྔ་རུ་ཤར་བ་དེ་ཉིད་ད་ལྟ་གོང་ནས་བཤད་པ་ལྟར་དོན་འདྲ་
བ་ཡི་སྨིག་རྒྱུའི་ཆུ་ལ་ཆུ་རགས་བརྒྱབ་མ་དགོས་པ་དང་། དགྲ་རུ་འཁྲུལ་བའི་
གཉེན་དེ་ངོ་ཤེས་སོང་བ་ལྟ་བུ་ཡིན་ནོ། །དཀར་རྩི་དམར་རྩི་དྲི་ཤ་ཆེན། །དག་
པའི་སྣོད་ཆུ་མི་འདོར་རོ། །ཞེས་གསུངས་ཏེ་དེ་རྣམས་དང་དུ་བླང་བའི་དམ་ཚིག་
ལྔ་ཡིན་ཞིང་། དང་དུ་བླང་བའི་དམ་ཚིག་ལྔ་དེ་དཔེར་ན་བདུད་རྩི་ལྔ་བོ་ཡིན་ལ།
མཉམ་ཉིད་རྟོགས་པའི་ངོས་ནས་གཙང་སྨེ་གཉིས་སུ་མེད་པའི་དོར་བྱ་མི་གནས་པར་
མ་ཟད་དག་པ་ཡིན་པས་དང་དུ་བླང་དགོས་སོ། །དང་དུ་བླང་བའི་དམ་ཚིག་
གསུངས་པའི་རྒྱུ་མཚན་དེ་ཡིས་ཡིན་ཞིང་། མཉམ་ཉིད་ཉམས་སུ་མྱོང་ནས་གཙང་
སྨེ་མེད་པར་སྤྱོད་པས་ན་མཚན་རྟོག་ཟིལ་གྱིས་གནོན། བརྟུལ་ཞུགས་ཀྱི་སྤྱོད་པ་
ལ་བརྟེན་ནས་དངོས་གྲུབ་མྱུར་དུ་ཐོབ། ཐབས་ཀྱིས་ཟིན་པའི་དངོས་པོ་དེ་རྣམས་
འཇིག་རྟེན་གྱི་བདུད་རྩིར་འགྱུར་བ་དང་། རང་གི་ངོ་བོ་གྲུབ་པའི་རྫས་ཡིན་པས་ན་
དང་དུ་བླང་བྱ་ཡིན་གསུངས་པ་ཡིན་ནོ། །ཡིན་ན་ཡང་ཟབ་མོའི་དོན་མ་རྟོགས་
བཞིན་དུ་འཆོལ་ཉོག་ཏུ་སྤྱད་ན་རང་རྒྱུད་ཆུད་ཟ་བྱེད་དུ་འགྱུར་ལ། དེ་ལྟ་བུའི་ཡན་
ལག་གི་དམ་ཚིག་བཅུ་བོ་འདི་མེད་ན་ཉོན་མོངས་ལམ་དུ་འཁྱེར་ནུས་པའི་སྔགས་ཀྱི་
བདེ་མྱུར་གྱི་ལམ་ཁྱད་པར་དུ་འཕགས་པ་དེ་ཉིད་དང་དུ་ལེན་རྒྱུ་ཞིག་མེད་ཅིང༌། དེ་
ལྟར་བྱས་ནས་དང་དུ་བླངས་ནས་ཉོན་མོངས་ཡེ་ཤེས་སུ་ཤར་དུས་ཀུན་འབྱུང་ལམ་
322,



ཚོགས་ལས་བཤད་པ།
བདེན་གྱི་ངོ་བོར་གྱུར། རྣམ་སྨིན་གྱི་ཕུང་པོ་དེ་དག་པའི་ཡེ་ཤེས་སུ་ཤར་སོང་ཚེ་
སྡུག་བསྔལ་བྱང་ཆུབ་ཀྱི་ངོ་བོར་རང་ཤུགས་ཀྱིས་གྱུར་བ་ཡིན་ནོ། །འདིའི་རྩ་བ་
དང་ཡན་ལག་གི་དམ་ཚིག་གི་དབྱེ་བ་རྒྱས་པར་བྱས་ན་སུམ་བརྒྱ་དྲུག་ཅུ་ལ་སོགས་པ་
འགྱུར་བ་དེ་ཉིད་གཞུང་ངོ་མ་ནས་ཤེས་པར་བྱ་བ་དེ་ལྟར་ཡིན་ཞིང་། མཐར་ཐུག་གི་
དོན་ལ་ཆོས་ཐམས་ཅད་ཡེ་ནས་དག་མཉམ་ཆེན་པོར་གནས་པས་ན་དགག་སྒྲུབ་བླང་
དོར་དང་བྲལ་བ་མེད་པ། ཕྱལ་བ། གཅིག་པུ། ལྷུན་གྲུབ་ཀྱི་ཚུལ་གྱིས་
རང་བཞིན་རྫོགས་པ་ཆེན་པོར་མཐར་ཕྱིན་པ་དེ་ཉིད་སྙིང་ཐིག་གི་ཁྲིད་ཡིན་ཆེན་མོ་
རྣམས་ཀྱི་ནང་ནས་བཤད་པའི་དམ་ཚིག་གི་རྣམ་བཞག་དེ་ལྟར་ཡིན་ནོ། །འདི་ནས་
ཚོགས་ཀྱི་བཤགས་པའི་སྐབས་སུ། རྩ་བ་ཡན་ལག་དམ་ཚིག་ཉམས་པ་
རྣམས། །ཞལ་ཟས་ཚོགས་འབུལ་བསྐང་ཞིང་བཤགས་པར་བགྱི། །བཟོད་པ་
བཞེས་ནས་ཚངས་པར་བསྩལ་དུ་གསོལ། །ཞེས་གསུངས་ཏེ། གོང་ནས་
བཤད་པ་ལྟར་དུ་རྩ་བ་དང་ཡན་ལག་གི་དམ་ཚིག་ཉམས་པ་ཐམས་ཅད་ཚོགས་མཆོད་
ཡེ་ཤེས་ཀྱི་བདུད་རྩི་ཟག་མེད་འདོད་དགུའི་རང་བཞིན་དུ་རྣམ་པར་འཕྲུལ་བ་འདི་
འབུལ་ནས་ཉམས་པ་བསྐང་ཞིང་འགལ་ཉེས་བཤགས་པ་ཡིན་པས་ཐུགས་དགོངས་པ་
མ་འཁྲུལ་བའི་ཀློང་ནས་བཟོད་པ་བཞེས་ལ་བཤགས་པ་དང་ལེན་མཛད་ནས་ཚངས་
པ་བསྩལ་དུ་གསོལ་ཞེས་ཏེ་ཟླ་བ་གཟའ་བྲལ་བཞིན་དུ་ཉེས་པ་དག་ནས་སྐྱོན་མེད་གྱུར་
བའི་གནང་བ་བྱིན་ཞེས་པ་ལྟ་བུ་ཡིན་ནོ། །ཨོཾ་བཛྲ་ས་ཏཱ་ཨཱ༔ཞེས་གསུངས་ཏེ།
ཨོཾ་བཛྲ་ས་ཏཱ་རྡོ་རྗེ་སེམས་དཔའ་ཡིན་ལ། ཨཆོས་ཉིད་སྐྱེ་བ་མེད་པའི་དོན་ཏེ།
རྡོ་རྗེ་སེམས་དཔའི་ཐུགས་སྐྱེ་མེད་ཆོས་དབྱིངས་ཆེན་པོའི་ཀློང་དུ་སྒྲིབ་པ་དང་ཉེས་ལྟུང་
མི་དམིགས་པར་གྱུར་བའི་དོན་ཡིན་ཞིང་། དེ་ཡན་ཆད་བཤགས་པའི་ཆེད་དུ་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཚོགས་མཆོད་འབུལ་བ་བཤད་ཟིན་ཏོ།། །།
ཁ༽ བདུན་པ་བཤགས་པ་དངོས་བཤད་པ།
བདུན་པ་བཤགས་པ་བྱ་བ་ནི༔ཞེས་པ་འདི་ནས་བཤགས་ཚིག་ངོ་མ་དེ་ཉིད་གསུངས་པ་
ཡིན་ལ།
ཧཱུྃ བླ་མ་ཡི་དམ་མཁའ་འགྲོ་དམ་ཅན་དགོངས༔
བདག་ཅག་མ་རིག་འཁྲུལ་པའི་རང་བཞིན་གྱིས༔
ཉོན་མོངས་དབང་གྱུར་སྐུ་གསུང་ཐུགས་ལ་སོགས༔
རྩ་བ་ཡན་ལག་དམ་ཚིག་ཉམས་པ་ཀུན༔
གནོང་འགྱོད་དྲག་པོས་མཐོལ་བཤགས་བཟོད་པར་བཞེས༔
ཚངས་པ་མཆོག་གི་དངོས་གྲུབ་སྩལ་དུ་གསོལ༔
ཞེས་གསུངས་ཏེ། ལེའུ་ཚན་སྔ་མ་དེ་ཉིད་ཀྱིས་ཚོགས་འབུལ་གྱི་བསྐང་བཤགས་
བསྐང་ཚིག་གིས་བསྟན་ནས། རྗེས་མ་འདིས་གནོང་འགྱོད་བཤགས་ཚིག་ལ་
དམིགས་བསལ་ནན་གྱིས་སྤྱད་ནས་ཡང་བསྐྱར་གྱིས་བཤགས་པ་ཡིན་ནོ། །ཞེས་
པ་དང་ཡི་གེ་བརྒྱ་པ་བཟླ་བར་བྱའོ སྐབས་འདིར་ཞི་ཁྲོའི་མདངས་བསྐང་སོགས་
དང་༔ ལྟ་བའི་ཀློང་བཤགས་ལ་སོགས་ཅི་རིགས་བྱཞེས་གསུངས་ཏེ་མཐོང་
བརྒྱུད་ཀྱི་ཕྱག་བཞེས་ཀྱི་རྒྱུན་ཡོད་པ་འདི་ལ་གསུངས་པ་ཡིན་ནོ།།
324



ཚོགས་ལས་བཤད་པ།
༼ཆ དྲུག་པ་བསྒྲལ་ཞིང་བསྟབ་པ།
ཀ༽ བསྒྲལ་བ་བཤད་པ།
ཟམ་ཚོགས་ཕུད་བསྐལ་ཞིང་བསྟབ་བ་ནི༔ཞེས་གསུངས་ཏེ། འདི་ཕུད་ཅིའི་ཕྱིར་
ཡིན་ཏེ་ཐ་མ་མ་ཡིན་ནམ་སྙམ་ན། ཚོགས་ཕུད་རིམ་པ་གསུམ་གྱི་དང་པོ་བར་དང་
ཐ་མ་གསུམ་ཕྱེས་པའི་ནང་གི་ཐ་མ་ཡིན་མ་གཏོགས་ཚོགས་ཕུད་གསུམ་པོ་ཡིན་ཆོག་
ལ། ལྷག་མ་མིན་དུས་ཕུད་ཡིན་ཆོག་གོ
༔ ཆོས་སྐུ་ཞི་བའི་ངང་ལས་མ་གཡོས་ཀྱང་༔
ཐབས་ཀྱི་ཆོ་འཕྲུལ་རྒྱལ་བ་ཞི་ཁྲོའི་ཚོགས༔
ཁྲག་འཐུང་རྔམ་བརྗིད་འབར་བའི་སྐུར་བཞེངས་ལ༔
ཉོན་མོངས་མ་རིག་དུག་ལྔ་ཕུང་བོ་ལ༔
བསྟན་བ་བཤིག་པའི་དགྲ་བགེགས་མ་ལུས་པ༔
མྱུར་དུ་ཆུག་ལ་བསྒྲལ་བའི་ལས་མཛོད་ཅིག
ཅེས་གསུངས་ཏེ། འདིའི་མགོ་ལ་དང་པོར་དགུག་གཞུག་དགོས་ཤིང་། ན་མོ་
དཀོན་མཆོག་གསུམ་དང་རྩ་གསུམ་ཆོས་སྐྱོང་སྲུང་མའི་བདེན་པས་གནོད་བྱེད་དགྲ་
བགེགས་ཐམས་ཅད་ཚོགས་ཐ་མར་དམིགས་པའི་རྟེན་འདི་ལ་མཆིས་པར་གྱུར་ཅིག་
ཅེས་འུ་ཚོས་འདོན་བཞིན་ཡོད་པའི་དུས་རྒྱུན་རྒྱུན་ལྡན་ལྟར་ཡིན་ནོ། །འདིའི་
སྐབས་སུ་འདོན་རྒྱུ་རྐྱང་པས་མི་ཚད་པར་དམིགས་པ་ཕྱག་རྒྱ་དང་བཅས་པ་ར་སྦྲགས་
དགོས་པ་ཡིན་གྱིས། རྡོར་དྲིལ་དང་བཅས་པའི་ཕྱག་གཉིས་ཀྱིས་དང་པོར་ཁྲོ་བོ་ཧཱུཾ་
མཛད་ཀྱི་ཕྱག་རྒྱ་དང་བཅས་ཏེ་དགུག་པ་ལྕགས་ཀྱུའི་ཕྱག་རྒྱ། འཆིང་བ་ཞགས་
325



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
པའི་ཕྱག་རྒྱ། སྡོམ་པ་ལྕགས་སྒྲོག་གི་ཕྱག་རྒྱ། མྱོས་པ་དྲིལ་བུའི་ཕྱག་རྒྱ་དང་
བཅས་ཏེ། དེའི་སྐབས་སུ་དམིགས་པ་ཅི་ཞིག་དགོས་ན་བདག་མདུན་གྱི་ཐུགས་
ཀའི་འོད་ཟེར་གྱིས་དཀྱིལ་འཁོར་ཆེན་པོའི་ཁྱམས་ན་གནས་པའི་འགུག་བྱེད་སྤྲུལ་བའི་
ཕོ་ཉ་དཔག་ཏུ་མེད་པས་འགུག་པར་བྱེད་པའི་ལས་ལ་བརྔམས་ཤིང་རིངས་པའི་སྒོ་
ནས་ཞིང་བཅུ་ཚང་བའི་གཟས་པོ་དེའི་བླ་སྲོག་རྟེན་ལ་བཀུག་པར་དམིགས་དགོས་
སོ། །འདི་ལ་བསྒྲལ་བ་དངོས་དང་ཞལ་བསྟབ་སྟེ་རྣམ་པ་གཉིས་ཡོད་པ་དེ་ཉིད་
འདི་ནས་ལེའུ་ཚན་ཁ་ཁར་བྱས་ནས་བསྟན་ཡོད་ན་དང་པོ་བསྒྲལ་བ་ཡིན་ཞིང༌།
བསྒྲལ་བ་འདི་ལ་དམིགས་པའི་བྱེ་བྲག ཕུར་བའི་རྣམ་དབྱེ་དང་། ཚེ་ཁྲུས་
གནས་གསུམ་གྱི་དགོངས་པས་ཚར་གཅད་པ་དང་གསུམ་གྱིས་བསྒྲལ་བའི་དོན་གོ་
དགོས་སོ། །དེའི་ནང་གི་དང་པོ་དམིགས་པའི་བྱེ་བྲག་འདི་གསུམ་ཚན་བཞི་ཡི་
ཐོག་ནས་བཤད་དགོས་ཤིང་། འདི་ལ་འུ་ཚོས་སྡོམ་བྱས་ན། གསལ་བ་
གསུམ་དང་ལྷ་གསུམ་དང་། །ལྟ་སྒོམ་སྤྱོད་གསུམ་རྫོང་འཕྲང་སྲོག །ཅེས་
འཛིན་བདེ་བའི་ཆེད་དུ་སྐྱོར་ཆོག་ལ། གསལ་བ་གསུམ་ནི་མི་ལྡོག་པའི་ཕྱིར་དུ་
སྒྲོལ་མཁན་གྱི་རྣལ་འབྱོར་བ་རང་ཉིད་ལྷར་གསལ། མི་རྡུགས་པའི་ཕྱིར་དུ་སྒྲོལ་
བྱེད་ཀྱི་ཕུར་བ་ཀཱི་ལ་ཡར་གསལ། མི་འབྱམ་པའི་ཕྱིར་དུ་བསྒྲལ་བྱ་རུ་ཏྲ་དངོས་སུ་
གསལ་བ་དེ་ལྟར་དགོས་ལ། དེ་གསུམ་དེ་གསལ་བ་གསུམ་ཡིན་ནོ། ། ལྷ་
གསུམ་ནི་སྟོང་ཉིད་སྤྱད་ཀྱི་ལྷ། གཉེན་པོ་ཡེ་ཤེས་ཀྱི་ལྷ། སྤྱོད་པ་ལས་ཀྱི་ལྷ་
གསུམ་པོ་ཡིན་ནོ། །ལྟ་བའི་གདེང་གིས་ཟིན་པ་དེ་ཉིད་སྟོང་ཉིད་སྤྱད་ཀྱི་ལྷ།
བསྐྱེད་རིམ་གྱི་ངར་དང་ལྡན་པ་དེ་ཉིད་གཉེན་པོ་ཡེ་ཤེས་ཀྱི་ལྷ། བསྐྱེད་རྫོགས་ཟུང་
འཇུག་གི་ངང་ནས་ཕོ་ཉ་ལས་ལ་འགྱེད་པ་དེ་ཉིད་སྤྱོད་པ་ལས་ཀྱི་ལྷ་ཡིན་ལ། དེ་
326



ཚོགས་ལས་བཤད་པ།
ཡིས་གསལ་བ་གསུམ་དང་ལྷ་གསུམ་གྱིས་གསུམ་ཚན་གཉིས་བཤད་ཟིན་
ཏོ། །རྗེས་མ་གཉིས་ཀ་ལྟ་སྒོམ་སྤྱོད་གསུམ་རྫོང་འཕྲང་སྲོག་ཅེས་པ་དེ་ཡིན་ཞིང་།
ལྟ་སྒོམ་སྤྱོད་པ་གསུམ། རྫོང་འཕྲང་སྲོག་གསུམ་སྟེ་དེ་ཡིས་གསུམ་ཚན་བཞི་
བསྟན་པ་ཡིན་ནོ། །ལྟ་སྒོམ་སྤྱོད་གསུམ་དེ་བསྒྲལ་བ་དང་བསྟུན་ནས་བཤད་
དགོས་ཤིང་། དུས་རྒྱུན་གྱི་ལྟ་སྒོམ་སྤྱོད་གསུམ་དང་འདྲ་བ་ལ་འདི་ནས་དམིགས་
བསལ་གྱི་བསྒྲལ་བའི་རྒྱབ་རྟེན་ལྟ་སྒོམ་སྤྱོད་གསུམ་དེ་ཇི་ལྟར་ཡིན་ན་རང་བཞིན་གྱིས་
སྒྲོལ་བའི་ལྟ་བ། སྙིང་རྗེས་སྒྲོལ་བའི་སྒོམ་པ། དབང་པོ་ཡུལ་དུས་ཀྱིས་སྒྲོལ་
བའི་སྤྱོད་པ་དང་གསུམ་པོ་དེ་ཡིན་ནོ། །ལྟ་སྒོམ་སྤྱོད་གསུམ་དེ་ལ་ཚད་མེད་བཞིའི་
དག་སྦྱོར་ཇི་ལྟར་བྱེད་དགོས་ཟེར་ན། ཚད་མེད་བཞི་དེ་བྱམས་དང་སྙིང་རྗེ་དགའ་
བ་བཏང་སྙོམས་བཞི་ཡིན་ལ། སྐབས་འདིའི་ཐུན་མོང་མ་ཡིན་པའི་ཚད་མེད་བཞི་
དེ་སྙིང་རྗེ་ཁྲོས་པའི་ཚུལ་གྱིས་སྡིག་ཅན་རྗེས་སུ་འཛིན་པ་བྱམས་པ། ཤིན་ཏུ་བརྩེ་
བ་ཆེན་པོས་མྱུར་དུ་སྒྲོལ་བའི་སྙིང་རྗེ། ཤེས་པ་གནས་སུ་སྤར་ཞིང་ཕུང་པོ་ཚོགས་
སུ་སྟོབ་པའི་དགའ་བ། གདུལ་བྱ་ཡལ་བར་མི་འདོར་བའི་བཏང་སྙོམས་ཏེ་དེ་ལྟ་
བུའི་སྒྲོལ་བ་མངོན་སྤྱོད་ཀྱི་ལས་འདི་ལ་མཆོག་ཏུ་བསྔགས་པའི་ཚད་མེད་བཞི་ཚང་
དགོས་སོ། །གསུམ་ཚན་བཞི་བ་དེ་རྫོང་འཕྲང་སྲོག་གསུམ་ཡིན་ཅིང་། ལྟ་བ་
བློ་འདས་ཀྱི་རྫོང་། སྒོམ་པ་ཡེངས་མེད་ཀྱི་འཕྲང་། སྤྱོད་པ་ངེས་མེད་ཀྱི་སྲོག་
དང་གསུམ་པོ་དེ་ཚང་དགོས་སོ། །བསྒྲལ་བ་འདི་ལ་དམིགས་པའི་བྱེ་བྲག་ཕུར་
བའི་རྣམ་དབྱེ་ཚེ་ཁྲུས་གནས་གསུམ་གྱི་དགོངས་པས་ཚར་གཅད་པ་དང་གསུམ་ཡོད་
ཅེས་བཤད་པ་ཡིན་ལ། གསལ་བ་གསུམ་གྱིས་གསལ་འདེབས་རྒྱུ་དང་ལྷ་གསུམ་
གྱི་ང་རྒྱལ་བཟུང་ནས་ལྟ་སྒོམ་སྤྱོད་གསུམ་གྱི་རྒྱབ་རྟེན་དང་ཚད་མེད་བཞིའི་དག་སྦྱོར་
327



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
དང་བཅས་པ་རྫོང་འཕྲང་སྲོག་གསུམ་གྱིས་གཞི་འཛིན་དགོས་རྒྱུ་དེ་ཚོ་དམིགས་པ་
ཡིན་ནོ། །སྒོལ་བྱེད་ཕུར་བའི་རྣམ་དབྱེ་འདི་ལ་ཕུར་བའི་དབྱེ་བ་དུ་ཡོད་ཟེར་ན་ཚད་
མེད་སྙིང་རྗེའི་ཕུར་བ། བྱང་ཆུབ་སེམས་ཀྱི་ཕུར་བ། མཚན་མ་རྫས་ཀྱི་ཕུར་བ་
དང་གསུམ་ཡོད་ཅིང་། དེའི་ནང་གི་ཚད་མེད་སྙིང་རྗེའི་ཕུར་བ་ཞེས་པ་ནི་བསྟན་
པའི་སྤྱི་དགྲ། རྣལ་འབྱོར་བའི་སྒོས་དགྲ། དཀོན་མཆོག་གི་སྐུ་དགྲར་གྱུར་བའི་
ཞིང་བཅུ་ཚང་བའི་ལས་ངན་གྱི་དགྲ་བོ་དེ་ཐབས་ཁྱད་པར་ཅན་གྱིས་འཕྲལ་དུ་མ་
བསྒྲལ་ན་ལས་ངན་ཚབས་ཆེན་ད་རུང་མང་པོ་བསགས་ནས་དེའི་འབྲས་བུ་ངན་སོང་
ལ་ལྷུང་སྡུག་བསྔལ་དོས་དྲག་ཅིག་ཡུན་རིང་དུ་མྱོང་དགོས་ཐུག་པ་ཡིན་བསམ་ནས་
སྙིང་རྗེ་བཟོད་བརླག་མེད་པའི་སེམས་ཀྱིས་བསྒྲལ་ལས་བྱེད་པའི་ཀུན་སློང་དང་ལྡན་
པ་དེ་ཉིད་ཡིན་ཏེ། ལོག་ལྟ་རྣམས་ལ་སྙིང་རྗེ་བསྐྱེད། །གཉིས་མེད་སྒྲོལ་བའི་
སྙིང་རྗེ་སྒོམ། །དེ་ནི་སྙིང་རྗེའི་ཕུར་བ་སྟེ། །ཞེས་གསུངས་པས་ཚད་མེད་སྙིང་
རྗེའི་ཕུར་བ་ཞེས་པ་དེ་ལྟ་བུ་ཞིག་ལ་གསུངས་སོ། །བྱང་ཆུབ་སེམས་ཀྱི་ཕུར་བ་
ཞེས་པ་ནི་བསྒྲལ་བྱ་དང་སྒྲོལ་བྱེད་ཀྱི་གཉིས་འཛིན་ཀ་ནས་དག་སོང་བའི་གསལ་
མདངས་དེ་སྒྱུ་མ་ལྟ་བུའི་རྣམ་རོལ་དུ་ཤར་ནས་རང་ཉིད་ལྷར་གསལ་བའི་ཕྱག་གཡས་
གཡོན་གཉིས་ཀ་རིགས་ལྔ་ཡབ་ཡུམ་དུ་བསྒོམས་ནས་སྐྱེ་འགག་གཉིས་མེད་ལྷུན་
གྲུབ་སྙིང་རྗེ་ཤར་ཞིང་བསྒྲལ་བ་བྱེད་པ་དེ་ཉིད་ཡིན་ཏེ། མན་ངག་སྙིང་གཟེར་ནག་
པོ་ལས། སྐྱེ་མེད་བྱང་ལ་འགག་མེད་ཆུབ། །གཉིས་སུ་མེད་པའི་སེམས་ཞེས་
བྱ། །ཞེས་གསུངས་སོ། །འདི་ནས་གཏེར་གཞུང་གི་རྩ་བའི་ཚིག་ལས་ཧཱུྃ་ཞེས་
རྔམ་ཆེན་གཏུམ་དྲག་རོལ་བ་ཐུགས་སྙིང་རྗེ་འབར་བའི་ཆོ་འཕྲུལ་ཁྲོས་པའི་སྐུ་རུ་
བཞེངས་པའི་ཧཱུཾ་སྒྲ་ཡིས་ལས་ལ་བསྐུལ་བའི་སྣ་དྲངས་ནས། ཆོས་སྐུ་ཞི་བའི་ངང་
328



ཚོགས་ལས་བཤད་པ།
ལས་མ་གཡོས་ཀྱང་། །ཐབས་ཀྱི་ཆོ་འཕྲུལ་རྒྱལ་བ་ཞི་ཁྲོའི་ཚོགས། །ཞེས་
པའི་ཚིག་རྐང་གཉིས་འདིས་གསལ་བ་གསུམ་དང་ལྡན་པའི་སྟོང་ཉིད་གྱད་ཀྱི་ལྷ་དང་།
གཉེན་པོ་ཡེ་ཤེས་ཀྱི་ལྷ་བསྒོམས་ནས་རང་བཞིན་གྱིས་སྒྲོལ་བའི་ལྟ་བ་དང༌། སྙིང་
རྗེས་སྒྲོལ་བའི་སྒོམ་པ་ཟུང་དུ་འབྲེལ་བ་ཚད་མེད་སྙིང་རྗེའི་ཕུར་བ་དང་། བྱང་ཆུབ་
སེམས་ཀྱི་ཕུར་བ་དང་ལྡན་པས། ཁྲག་འཐུང་རྔམ་བརྗིད་འབར་བའི་སྐུར་བཞེངས་
ལ་ཞེས་པ་མན་ཆད་ཀྱིས་སྤྱོད་པ་ལས་ཀྱི་ལྷ་བསྟན་ཅིང་། དབང་པོ་ཡུལ་དུས་ཀྱིས་
སྒྲོལ་བའི་སྤྱོད་པ་ལ་ཞུགས་ནས་རྫོང་འཕྲང་སྲོག་གསུམ་གྱི་གནད་དང་མ་བྲལ་བའི་
ཐོག་ནས་དྲག་པོ་མངོན་སྤྱོད་ཀྱི་བསྒྲལ་ལས་དངོས་ལ་འཇུག་པ་དེ་ཉིད་བསྟན་
ཏོ། །དེ་ཡང་སྒྲོལ་བྱེད་ཕུར་བ་རྣམ་གསུམ་གྱི་ནང་ནས་མཚན་མ་རྫས་ཀྱི་ཕུར་བ་དེ་
མཚན་མ་རྟགས་ཀྱི་ཕྱག་རྒྱ་ཡིན་ཞིང་། སྐུ་ཕྱག་རྒྱའི་ཕུར་བ། ཕྲིན་ལས་ལས་
བཞིའི་ཕུར་བ། བྱིན་རླབས་སྲས་མཆོག་གི་ཕུར་བ་དང་གསུམ་ཡོད་པའི་ནང་གི་
སྐབས་འདིར་སྲས་མཆོག་གི་ཕུར་བ་ཡིན་ནོ། །དེ་ཡང་སྟོད་རྒྱ་མདུད་གོང་མའི་
ཕྱོགས་བཞི་དབུས་ལྔ་རིགས་ལྔའི་སངས་རྒྱས་དང་ཡེ་ཤེས་ལྔའི་རང་བཞིན། བར་
ལྕམ་གཞོག་བརྒྱད་རྣམ་ཐར་བརྒྱད། སྨད་ཆུ་སྲིན་གྱི་ཁ་ནི་འཛིན་ཤེས་གཏོང་མི་
ཤེས་པའི་ཐུགས་རྗེ། ཟུར་གསུམ་སྐུ་གསུང་ཐུགས་ཀྱི་རང་བཞིན། དེར་བྱུག་
བདུག་བྲབ་གསུམ་གྱིས་གཟི་མདངས་བསྐྱེད་ནས་ཟུར་གསུམ་དབལ་གྱི་རྩེ་ཤིན་ཏུ་རྣོ་
བ་མགར་གྱི་སོལ་མ་ནས་དབྱུང་མ་ཐག་པ་ལྟ་བུའི་མཚོན་ཆ་མེའི་ཚྭ་ཚྭ་འཕྲོ་བ་ཡི་བྱིན་
གྱིས་བརླབས་པའི་འདུས་བྱས་རྫས་ཀྱི་དྲག་པོའི་ཕུར་བ་དེ་ལག་ཏུ་ཐོགས་ནས་བསྒྲལ་
ལས་བྱེད་དགོས་སོ། །བསྒྲལ་ལས་བྱེད་པའི་སྐབས་སུ་དགྲ་བགེགས་ཀྱི་སྙིང་
དཀར་ནག་གཉིས་ཀྱི་མཚམས་སུ་གཏད་པས་ལས་གྲུབ་པར་བྱེད་པ་འདི་ལ་བྱིན་
329



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
རླབས་རྟགས་ཀྱི་ཕུར་བ་ཞེས་ཟེར་རོ། །མྱུར་དུ་ཁུག་ལ་བསྒྲལ་བའི་ལས་མཛོད་
ཅིག་ཅེས་པའི་སྐབས་ཀྱི་ཚིག་དང་སྦྲགས་ནས་ཟན་གྱིས་བཅས་པའི་ཉ་བོ་ལིང་
གཟུགས་ངོ་མ་ཡོད་ན་འཁོར་བ་རུ་ལོག་གི་རྟེན་འབྲེལ་དུ་མགོ་བོ་ལྷོ་ནུབ་དང་རྐང་བ་
བྱང་ཤར་དུ་བསྟན་ནས་གན་རྐྱལ་དུ་བཞག་དགོས་ཤིང་། ཡང་མིན་ན་སྤྱིར་བཏང་
གི་སྟབས་བདེ་དང་བསྟན་ན་འཁོར་བ་ལ་རྒྱབ་ཀྱིས་ཕྱོགས་པའི་རྟེན་འབྲེལ་དུ་མགོ་བོ་
ཕྱི་ཕྱོགས་སུ་ཕར་བསྟན་ལ། མྱང་འདས་ལ་མངོན་པར་ཕྱོགས་པའི་རྟེན་འབྲེལ་དུ་
གདོང་ནང་ཕྱོགས་སུ་རང་ཉིད་ལ་བསྟན་ནས་བླ་སྲོག་སྐད་ཅིག་ཆགས་པའི་རྟེན་འབྲེལ་
དུ་འཁོར་བའི་རྒྱུ་རྟེན་འབྲེལ་བཅུ་གཉིས་ཀྱི་རྩ་བ་རཀྟ་བྲན། ཉ་བོའི་གཟུགས་བཅས་
པ་དེ་ཉིད་གལ་སྲིད་མེད་ན་ཚོགས་ཟན་དང་ཤ་དུམ་ལ་དམིགས་རྟེན་བྱས་ནས་ཨེ་
ལས་གནམ་ལྕགས་འབར་བའི་གྲུ་གསུམ་དཀྱིལ་འཁོར་སྒོ་མེད་ཀྱི་ཁང་སྒྲོམ་གྱི་ནང་
དུ་ཚྭ་དང་ཏྲི་ལས་གནོད་བྱེད་དགྲ་བགེགས་སྡིག་ཅན་རྐང་ལག་ལྕགས་སྒྲོག་གིས་
བཅིངས་ནས་ཉམས་ཐག་པ་མངོན་སུམ་ལྟར་དུ་གསལ་འདེབས་དགོས་སོ། །ལྟ་
དགོངས་ཏིང་འཛིན་དམིགས་གནད་ལས་སྦྱོར་གྱི་ཞལ་ཤེས་དང་བཅས་པ་མེད་ན་རང་
གར་ཟན་གོང་གྲི་ཡིས་བཏུབ་པ་ཙམ་གྱིས་ས་ཆོད་ཆེ་བ་མ་ཡིན་ལ། ཡང་བསྐྱེད་
རིམ་གྱི་གསལ་སྣང་ཕྲན་བུ་རེ་དང་དྲག་སྔགས་ཀྱི་བཟླས་གྲངས་ཉུང་ཉུང་རེ་ཡོད་ཀྱང་
རྫོགས་རིམ་སྟོང་ཉིད་སྙིང་རྗེའི་རྩི་དང་བྲལ་སོང་ན་དགྲ་བགེགས་ཕར་བསྒྲལ་མ་
དགོས་དང་གཤེད་མ་རང་གཤེད་རང་ལ་འཁོར་རྒྱུ་ཡོད་དོ། །བཟང་ངན་གཉིས་ཀྱི་
གྲལ་དུ་མི་འགྲོ་བའི་ཟན་གོང་གྲིས་བཏུབ་པར་བྱས་པས་ཕན་གནོད་གཉིས་ཀ་མི་
འབྱུང་ལས་ཆེ་ཡང་གཅིག་བྱས་ན་དེ་ཡང་གསང་སྔགས་ར་ཚང་དུ་བཞེངས་པའམ་
གསང་སྔགས་བོན་དུ་གྱེར་བ་དང༌། ཆོ་གའི་གཟུགས་བརྙན་ཆོས་ལ་དབང་ཟ་བ་
330



ཚོགས་ལས་བཤད་པ།
སོགས་འབྱུང་བ་འགོག་མེད་ལྟ་བུ་ཞིག་ཡིན་ནོ། །བཤད་བྱ་ངོ་མ་གང་ཡིན་ན་
བསྒྲལ་བ་དངོས་ལ་འཇུག་དུས་དགོངས་པ་གསུམ་གྱི་སྒོ་ནས་ཚར་གཅད་པ་ལ་ཚེ་
ལུང་ཁྲུས་ལུང་གནས་ལུང་གསུམ་པོ་དེ་ངེས་པར་དུ་ཚང་དགོས་པ་ཡིན་ཞིང༌།
ཕུར་རྩེས་གཟས་པོའི་སྙིང་ཁར་རེག་པ་ཙམ་གྱིས་དེའི་ཚེ་རྟེན་ཨ་དཀར་གྱི་རྣམ་པ་རང་
ཉིད་ལ་བསྟིམས་པ་དེ་ཚེ་ལུང་ཡིན་པ་དང་། འཚེངས་པ་གསུམ་གྱི་ནང་ནས་རྣལ་
འབྱོར་བ་ཚེ་ཡིས་འཚེངས་པ་ཞེས་བྱ་སྟེ་དེའི་ཚེ་རྟེན་དེ་རྣལ་འབྱོར་བ་རང་ཉིད་ལ་
བསྟིམས་པས་རྣལ་འབྱོར་བ་ཚེ་ཡིས་འཚེངས་པ་ཡིན་ལ། དེའི་ཚེ་བསོད་དབང་
ཐང་ཚང་མ་རང་གིས་ལེན་དགོས་སོ། །དེའི་མཚམས་ཀྱི་དེའི་བླ་གནས་དང་
བསྟན་ནས་གནས་སོ་སོ་ལ་ཕུར་བ་གདབ་པའི་རྗེས་སུ་དགྲ་བོའི་རྣམ་ཤེས་ཉོན་ཡིད་ཀྱི་
རྟེན་ཀུན་གཞིའི་རྣམ་ཤེས་ནི་ཡིག་གི་རྣམ་པ་ཡོད་པ་ལ་ཕུར་བ་གདབ་ནས་ནག་ཐིམ་
མེར་སོང་ནས་བྱུང་ཚོར་གྱི་སྒོ་འགག་ལས་ངན་གྱི་བག་ཆགས་དང་ཉོན་མོངས་ཀྱི་
འཁྲུལ་བ་རྩད་ནས་ཆོད་དེ་རྒྱལ་བའི་སྐུ་གསུམ་གྱི་རང་བཞིན་དུ་གོ་འཕོས་ནས་ཕུར་
རྩེའི་ཧཱུཾ་ཡིག་དང་དབྱེར་མེད་དུ་འདྲེས་པར་དམིགས་པ་དེ་ཁྲུས་ལུང་ཡིན་
ཞིང་། །ཕུར་རྩེའི་ཧཱུཾ་ཡིག་ལ་སོགས་པ་བསྒྲལ་བའི་སྐོར་འདི་ན་ནིང་ཧ་ཅང་ཞིབ་ཆ་
བྱས་ནས་བཤད་ཡོད། འཁོར་བའི་གནས་ནས་སྦྱངས་པ་དེ་ཉིད་ལ་ཁྲུས་ལུང་ཞེས་
བྱའོ། །དེའི་མཚམས་སུ་ཕུར་རྩེ་ནམ་མཁའ་ལ་དེངས་པ་གཅིག་བྱས་པ་དང་
མཉམ་དུ་རྣམ་ཤེས་མེ་རྟགས་ཡལ་བ་ལྟར་དུ་འོག་མིན་གྱི་ཞིང་ལ་ཀུན་ཏུ་བཟང་པོའི་
ཐུགས་ཀློང་དུ་འཕོས་པ་དེ་ཉིད་ལ་གནས་ལུང་ཡིན་ལ། བདེ་བར་གཤེགས་པའི་
སྲས་སུ་སྐྲུན་པའི་སྦྱོར་སྒྲོལ་ཟུང་འབྲེལ་གྱི་གོ་བ་ཡང་ཤུགས་ལ་བསྟན་ཡོད་ཅིང་།
དེས་བསྒྲལ་བྱ་གནས་ཀྱིས་འཚེངས་པ་ཡིན་ནོ། །ཤེས་པ་འོག་མིན་དུ་བསྒྲལ་བའི་
331



1:| | |
ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
རྗེས་སུ་ཕུང་པོ་དུར་ཁྲོད་དུ་བསྒྲལ་ནས་གཟས་པོའི་ཤ་ཁྲག་རུས་གསུམ་དམ་ཅན་ཆོས་
སྐྱོང་ལ་ཕུལ་བ་དང་བཅས་པས་དམ་ཅན་ཤ་ཁྲག་གིས་འཚོངས་པ་ཡིས་འཚེངས་པ་
གསུམ་པོ་ཚང་བ་ཡིན་ལ། འཚེངས་པ་ལྔར་གསུང་ས་ཡང་ཡོད་ཀྱང་འདིའི་ནང་
དུ་འདུས་སོ། །དེས་ན་བསྒྲལ་བ་ལ་མཚོན་ན་དང་པོར་རྟོགས་པས་བདག་སྔོན་དུ་
བསྒྲལ་ནས་དེའི་རྗེས་སུ་ཐུགས་རྗེས་གཞན་སྒྲོལ་བ་དེ་ཉིད་གོ་རིམ་མ་འཁྲུགས་པ་ཡིན་
ནོ།།
ཁ༽ ཞལ་བསྟབ་བཤད་པ།
གཉིས་པ་ཕུང་བོ་ཞལ་དུ་བསྟབ་པ་ནི༔ འདིའི་ས་བཅད་བསྒྲལ་བ་ལ་ཡང་དང་པོ་
དང་གཉིས་པ་གཉིས་སུ་ཕྱེས་པའི་ནང་གི་གཉིས་པ་ཞལ་བསྟབ་ཡིན་ནོ། །
༔ བླ་མ་ཀུན་བཟང་ཞི་ཁྲོ་སྤྲུལ་འཁོར་བཅས༔
མཁའ་གྲོ་ཆོས་སྐྱོང་སྲུང་མ་ཞལ་ཕྱེས་ཤིག
དུག་ལྔ་དུག་གསུམ་བསྒྲལ་བའི་ཤ་ཁྲག་རུས༔
ཡེ་ཤེས་ལྔ་ལྡན་མི་འགྱུར་ཞལ་དུ་བསྟབས་
རྣམ་རྟོག་བག་ཆགས་ཆོས་ཉིད་ཀློང་དུ་རོལ༔
བསྟབ་བོ་བཞེས་ཤིག་རོལ་ཞིག་ཁ་རཾ་ཁཱ་ཧི༔
ཞེས་གསུངས་ཏེ། ཞི་ཁྲོ་རྒྱལ་བའི་དཀྱིལ་འཁོར་རྩ་གསུམ་སྲུང་མ་དང་བཅས་
པའི་ཞལ་དུ་དགྲ་བགེགས་ཀྱི་ཤ་ཁྲག་རུས་པ་དུག་ལྔ་དུག་གསུམ་དང་བཅས་པ་
བསྟབས་པས་རྣམ་རྟོག་བག་ཆགས་ཆོས་ཉིད་ཀྱི་ཀློང་དུ་རོལ་ལ་བཞེས་ཤིག་ཅེས་
གསུངས་པའི་དོན་ཡིན་ནོ། །འདི་ཡང་སྦྱོར་སྒྲོལ་གཉིས་མེད་ཀྱི་མཆོད་པའི་
332



ཚོགས་ལས་བཤད་པ།
དམིགས་གནད་ཟབ་མོ་ཡིན་གསུངས། དེའི་འཕྲོས་ཨོཾ་ཨཱ༔ ཧཱུྃ་ཧཱུྃ་ཧཱ༔
ཕཊ༔ ཕཊ༔ ཕཊ༔ ཅེས་གསུངས་ཏེ། ཨོཾ་ཨཱ༔ ཧཱུྃ་དུག་གསུམ་སྐུ་གསུམ་ཆོས་ཉིད་ཀྱི་
ཀློང་དུ་རོལ་ཞིང་། ཧཱ་ཧུ་ཧཱུཾ་ཚེ་ཁྲུས་ཀྱི་དགོངས་པ་དང་མཐུན་པའི་སྐུ་གསུམ་གྱི་
རྣམ་པར་གནས་པ་ཕུར་རྩེའི་ཧཱུྃ་གསུམ་གྱི་མཚོན་བྱེད་དང་། ཕཊཕཊཕཊ༔ ཅེས་
གསུམ་གསུངས་པའི་ཕཊ དང་པོ་ནི་དཔལ་ཀུན་ཏུ་བཟང་པོའི་ཐུགས་སྲོག་གི་ཡི་གེ་
དང་སྲས། ཕཊ༔ གཉིས་པ་དེས་སྐུའི་དབྱིབས་བསྐྱེད། ཕཊ༔ གསུམ་པས་བདེ་
བ་གཤེགས་པའི་སྲས་སུ་བསྐྲུན་པའི་ཚོ་ཁྲུས་གནས་གསུམ་གྱི་དགོངས་པ་དེ་ཡིས་
ཚང་བ་ཡིན་ལ། དེ་ཡིས་བསྒྲལ་མཆོད་ཀྱི་རྣམ་བཞག་ཆ་ཚང་སོང་བ་ཡིན་
ནོ། །འདིའི་མཚམས་སུ་བསྐང་བ་ལ་སོགས་པའི་བཤད་པ་མང་ལ། དཔེ་
མཚོན་ཙམ་དུ་ཉམས་ཆགས་བསྐང་བ་རྐྱང་བའི་ཐད་ནས་བསམ་བློ་བཏང་ན་ཉམས་
ཆགས་ཀྱི་བསྐང་ཆེན་ལྔ་ཞེས་པ་མཆོད་པ་ཕུད་ཀྱིས་བསྐང་། དམ་རྫས་མདངས་
ཀྱིས་བསྐང་། སྲོག་ཆགས་རྒྱུ་ཡིས་བསྐང་། རྣམ་བཞི་མདོས་ཀྱིས་བསྐང་།
འགྱོད་ཚངས་བཤགས་པས་བསྐང་དང་ལྔ་ཡི་དབྱེ་བ་ལྟ་བུ་བསྐང་བཤགས་ཀྱི་སྐོར་
འདི་ཤིན་ཏུ་རྒྱས་ཤིང་། འདིའི་སྐབས་སུ་རང་གཞུང་གི་སྐབས་ལྟར་དུ་བྱས་ན་ཕྱི་
ཐུན་མོང་མཆོད་རྫས་ཀྱི་བསྐང་བ་ཡོན་ཆབ། མེ་ཏོག བདུག་སྤོས། སྣང་
གསལ་མར་མེ་ལ་སོགས་པ་དང་། ་ ནང་ཐུན་མིན་རྫས་ཀྱི་བསྐང་བ་སྨན་དང་།
རཀྟ། གཏོར་མའི་མཆོད་པ། གསང་བ་ཁྱད་པར་བླ་མེད་ཚོགས་ཀྱི་བསྐང་བ་
ཕུད། བཤགས། བསྒྲལ་གསུམ་ཞི་ཁྲོའི་ལྷ་ཚོགས་ཀྱི་མདངས་བསྐང་དང་
བཅས་པ། དེ་ཁོ་ཉིད་དོན་དམ་བྱང་ཆུབ་སེམས་ཀྱི་བསྐང་བ་ལ་མཚོན་ན་དངོས་པོ་
ཆོས་ཉིད་ཡངས་པའི་ཀློང་དུ་བསྐང་བ། སྣང་བ་ཡེ་ཤེས་ཆེན་པོའི་ཀློང་དུ་བསྐང་བ་
333



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སོགས་འདོན་ཆའི་ནང་དུ་བུད་ཡོད་པ་ལྟར་དང༌། དངོས་འཛིན་མཚན་མ་ཅན་གྱི་
མཆོད་པ་ལས་འདས་སོང་བའི་གཉིས་མེད་རོལ་བ་ཆེན་པོས་མཆོད་པར་བྱ་བ་བསྐང་
བྱ་སྐོང་བྱེད་ཀྱི་འཛིན་པ་བྲལ་བའི་སྐྱེ་མེད་ཀྱི་བསྐང་བས་བསྐངས་ནས་ཤེས་རབ་རྨད་
དུ་བྱུང་བས་རླུང་སེམས་དབུ་མར་འཆང་བའི་མན་ངག་ཟབ་མོ་དེ་ཚོས་གཟུང་འཛིན་
དང་བྲལ་བའི་མི་རྟོག་ཡེ་ཤེས་བདེ་བ་ཆེན་པོ་རང་ཤར་བ་བདག་དོན་ལྷུན་གྲུབ་སྦྱོར་
བའི་མཆོད་པ་དང་། གཞན་དོན་ལྷུན་གྲུབ་སྒྲོལ་བའི་མཆོད་པ་རྟོགས་པས་བདག་
བསྒྲལ། ཐུགས་རྗེས་གཞན་བསྒྲལ་བའི་ཡེ་སྦྱོར་ཡེ་སྒྲོལ་ཆེན་པོའི་ཟུང་འཇུག་
གཉིས་མེད་ཀྱི་མཆོད་པར་འགྱུར་འགྲོ་བ་ཡིན་ནོ། །དེ་ཡང་ཇི་ལྟར་ཡིན་ན་ལྟ་བ་
དག་མཉམ་ཆེན་པོ་སྣང་སྲིད་གཞིར་བཞེངས་ཀྱི་བསྐྱེད་རིམ་དང་། རྩོལ་བྲལ་
མཚན་མ་མེད་པའི་རྫོགས་རིམ་ལས་རླུང་དབུ་མར་སྟོངས་ནས་དག་པའི་ཡེ་ཤེས་
མངོན་དུ་འཆར་བ་ཐབས་ཤེས་དབྱེར་མེད་ཀྱི་ལྟ་སྒོམ་སྤྱོད་གསུམ་འབྲེལ་བའི་བསྙེན་
སྒྲུབ་ཡན་ལག་བཞི་ལྡན་གྱི་ལམ་དེ་ནས་འབྲས་བུ་རང་གནས་ཀྱི་ཡེ་ཤེས་མངོན་དུ་
བྱེད་པ་ཡིན་ནོ། །དེས་ན་སྔགས་བླ་མེད་ཀྱི་ཁྱད་པར་ཅན་གྱི་ལམ་འདི་ངོ་བོའི་ཆ་
ནས་བསྐྱེད་རྫོགས་གཉིས་ཀ་ལ་བཤད་ན་ཡང་ཉམས་སུ་ལེན་ཚུལ་གྱི་ཐོག་ནས་ཐབས་
གྲོལ་གཉིས་ལ་འདུས། བསྐྱེད་རིམ་འདི་ཚོ་སྲིད་པ་རིམ་པར་སྨིན་ཚུལ་དང་བསྟུན་
ནས་སྟོང་པ་ཆེན་པོ། སྙིང་རྗེ་སྒྱུ་མ། ཕྱག་རྒྱ་གཅིག་པ། ཕྱག་རྒྱ་སྤྲོས་
བཅས་ཚོམ་བུ་ཚོགས་སྒྲུབ་ཀྱི་རིམ་པ་ལ་དག་རྫོགས་སྨིན་གསུམ་སྦྱོར་རྒྱུ་དང༌།
རྫོགས་རིམ་ལ་རྩ་རླུང་ཐིག་ལེ་ལམ་དུ་བསླངས་ནས་ཀུན་རྟོག་གཞོམ་པ་དང་བཅས་
པའི་བདེ་སྟོང་དྷུ་ཏིའི་དབྱིངས་སུ་ཐིམ་པ་དང་ཆབས་ཅིག་ཁམས་དང་རྩ་ཡི་འགྲོས་དག་
ནས་འཁོར་ལོ་བཞིའི་རླུང་སེམས་ལས་སུ་རུང་ཞིང་། དབུ་མའི་རྩ་འདབ་གྲོལ་
༣34



ཚོགས་ལས་བཤད་པ།
དུས་དགའ་བཞིའི་འགྲོས་ཀྱི་ཡེ་ཤེས་ཀྱི་སྣང་བ་རིམ་པ་བཞིན་དུ་མཆེད་ནས་འཕོ་བའི་
བག་ཆགས་ཐམས་ཅད་ལོག་སོང་བའི་བདེ་ཆེན་རྡོ་རྗེའི་སྐུ་འགྲུབ་པ་དེ་ལྟར་ཡིན་
ནོ། །དེ་ལམ་འདི་དང་བསྟན་ན་ཡེ་ནས་དག་མཉམ་ཆེན་པོ་ཡིན་པ་དེ་ཉིད་རིམ་
གཉིས་ལམ་གྱིས་དྲི་མ་བསལ་སྟོབས་ཀྱིས་དག་པ་མངོན་དུ་གྱུར་ཞེས་པ་དེ་ཡིན་ཞིང་།
དེས་ན་ཉམས་ལེན་གྱི་ཐོག་ནས་ཐབས་གྲོལ་གྱི་ལམ་གཉིས་བསྟན་པ་འདི་ཐབས་ཤེས་
ཀྱི་བྱེད་པ་གཙོ་ཆེ་ཆུང་གི་སྒོ་ནས་ཐབས་གྲོལ་གྱི་ལམ་ཞེས་ཁ་ཁར་བཞག་པ་ཡིན་མ་
གཏོགས་གཅིག་གི་ནང་ན་གཅིག་གི་དོན་མི་ཚང་བ་དེ་ལྟར་མ་ཡིན་ལ། གཅིག་ལ་
གཅིག་མི་འདུ་བ་ཡང་མ་ཡིན་པ་དང་། གནས་ལུགས་མ་སྐྱེས་པའི་དོན་མཐོང་བ་
ལ་གཅིག་པ་ཡིན་ནོ། །སྐབས་དོན་འུ་ཚོས་བསྐང་བའི་ཐད་ནས་སྐད་ཆ་འཕྲོས་པ་
ཡིན་ཞིང་། སྤྱིར་ན་འགྱོད་ཚངས་བཤགས་པའི་རིམ་པ་དང༌། ཐུགས་དམ་
བསྐང་བའི་རིམ་པ་གཉིས་ཀྱིས་ཞི་ཁྲོའི་ཆོས་ཚན་འདིའི་ཆ་ཤས་མང་ཆེ་ས་བཟུང་ཡོད་
ལ། འགྱོད་ཚངས་བཤགས་པའི་རིམ་པ་ལ་མཚོན་ན་ལུས་ཀྱི་སྒོ་ནས་མོས་གུས་
བཤགས་པའི་བཤགས་པ་བརྒྱ་ཕྱག་སྡིག་སྒྲིབ་རང་གྲོལ་ལྟ་བུ། ངག་གི་སྒོ་ནས་
བྱིན་རླབས་སྔགས་ཀྱི་བཤགས་པ་དེ་ཡེ་ཤེས་སྐུ་མཆོག་མ་ལྟ་བུ། ཡིད་ཀྱི་སྒོ་ནས་
རྟོག་ཚོགས་ལྟ་བའི་བཤགས་པ་དེ་ལྟ་བའི་ཀློང་བཤགས་ལྟ་བུ། སྒོ་གསུམ་ཐུན་
མོང་གི་སྒོ་ནས་སྨྲེ་ངག་འགྱོད་ཚིག་གི་བཤགས་པ་རུ་ཏྲའི་སྨེ་བཤགས་ལྟ་བུ་དང༌།
ཀློང་བཤགས་བརྗོད་པ་རང་གྲོལ་རྣམས་ལྟ་བུ་ཡིན་ནོ། །ཐུགས་དམ་བསྐང་བའི་
རིམ་པ་ལ་མཚོན་ན་གོང་ནས་བཤད་མ་ཐག་པ་ལྟར་དུ་ཕྱི་ནང་གསང་བ་དེ་ཁོ་ཉིད་ཀྱི་
བསྐང་བའི་རྣམ་བཤད་རྒྱུད་དོན་དང་འབྲེལ་ན་ཤིན་ཏུ་ནས་ཀྱང་མང་ལ། ཡིན་ན་
ཡང་ད་རེས་བསྒྱུར་རྒྱུ་བྱེད་དགོས་ཤིང་། གནས་འདྲེན་གྱི་གོ་དོན་རེ་ཡང་བཤད་
325



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
རྒྱུ་ཡོད་ཅིང་། དབང་བསྐུར་གནས་སྐབས་ཀྱི་རིམ་པ་དེ་བས་ཀྱང་གནད་ཆེ་བ་ཡིན་
པ་དང༌། དབང་བསྐུར་རྒྱུ་དང༌། བྱང་ཁྲུས་དང༌། གནས་ལུང་སྤར་ཆོག་
གི་རིམ་པ་དེ་གནད་ཆེན་ཡིན་ཀྱང་ཐེངས་འདིར་སྐབས་ཐོབ་མིན་རྒྱུ་མི་བྱེད་པར་དུས་
ཚོད་ཀྱིས་འདང་མི་འདུག ཆོས་ཁྲིད་དག་དག་བཤད་ན་བསྙེན་སྒྲུབ་ཀྱི་མིང་མེད་པ་
ཞིག་འགྱུར་འགྲོ་འདུག ངོ་མས་བབས་དང་བསྟུན་ན་དང་པོ་སྨིན་བྱེད་ཀྱི་དབང་དེ་
བསྐུར། དེ་ནས་གྲོལ་བྱེད་ཀྱི་ཁྲིད་དང་འབྲེལ་བ་འདིའི་རྒྱུད་དོན་གྱི་རྣམ་བཤད་
ཆོས་ཁྲིད་དེ་བཏོན། དེའི་རྗེས་སུ་བསྙེན་སྒྲུབ་ཀྱི་རིམ་པ་ལ་ཞུགས་དགོས་པ་དེ་ལྟ་
བུ་ཞིག་ཡིན་ཀྱང་།། བླ་མ་ཁོམ་དུས་སློབ་མ་མི་ཁོམ། སློབ་མ་ཁོམ་དུས་བླ་མ་
མི་ཁོམ། ཨ་ལ་རྩེད་མོ་སྟེ་དགོན་པའི་རྒྱུན་སྲོལ་གྱི་སྒྲུབ་ཆེན་དེ་ཚོ་གནད་ཆེན་ངོ་
མ་ཡིན་ཞིང་། སྒྲུབ་པ་པོའི་མཆོག་ཐུན་གྱི་དངོས་གྲུབ་འགྲུབ་པར་མ་ཟད་རྒྱལ་
ཁམས་སྤྱིའི་རིམ་གྲོལ་ལ་ཇི་ལྟ་བུ་ཞིག་མི་བཟང་སྟེ་ཐུབ་བསྟན་ཆོས་ཀྱི་རྡོ་རྗེས་ཕུར་
སྒྲུབ་ཆེན་མོ་གར་འཆམ་དང་བཅས་པ་བཙུགས་ནས་མཐའ་དམག་ལན་གཅིག་བཟློག་
སོང་བའི་ལོ་རྒྱུས་ཡོད་པ་ལྟར་ཡིན་ནོ། །ད་རེས་འཚོག་རན་ལ་ཉེ་བའི་བཀའ་
གཏེར་གྱི་སྒྲུབ་མཆོད་ཆེན་མོ་ལྟ་བུ་ལ་མཚོན་ན་སྔར་ཡིན་ན་གཏེར་སྒྲུབ་དང་བཅས་པ་
བརྩིས་ན་བཀའ་གཏེར་གྱི་མཆོད་ཁག་བཞི་བཅུ་ཐམ་པ་དབུ་མཆོད་བརྒྱད་ཅུ་དགོས་
པའི་རྒྱུ་མཚན་དེ་ཡིས་ཡིན་པ་ལྟ་བུ་དེ་ཚོ་སྔ་འགྱུར་བའི་སྤྱིའི་བསྟན་པའི་ནང་བཅུད་
ཡིན་ལ། འུ་ཚོས་ད་རེས་ཕྱོགས་གཅིག་ནས་བསྙེན་སྒྲུབ་ཀྱི་སྐོར་གྱི་གོ་དོན་གྱི་ཐད་
ཀྱི་སྐྱོར་སྦྱོང་རེ་བྱེད་ཞོར་ཕྱོགས་གཅིག་ནས་ཐུན་བཞི་མི་ཆགས་རྒྱུ་དུས་ཚོད་བྲེལ་ཚུབ་
ཅན་ལྟ་བུ་ཡིན་ཀྱང་བཟང་ཤོས་རྣམས་ཀྱིས་ནི་ཇི་ལྟར་བྱས་ཀྱང་བསྐྱེད་རྫོགས་ཀྱི་
གདེང་རེ་རྙེད་འགྲོ་བ་དང་། ལས་དང་པོ་པ་གྲྭ་གཞོན་བྱིས་པའི་ཆ་བྱད་ད་རུང་མ་
336



ཚོགས་ལས་བཤད་པ།
བཏང་བ་ཚོས་ཁྱིམ་ནས་བུད་དེ་རབ་ཏུ་བྱུང་། དམ་པའི་ཆོས་སྒོར་ཞུགས་པ་རྣམས་
ཀྱིས་ཐུན་བཞིའི་ཉམས་ལེན་གྱི་རྣལ་འབྱོར་ནི་འདི་འདྲས་འབད་དགོས་འདུག་བསམ་
པའི་ཕྱོགས་སྟོན་ཞིག་རྙེད་འགྲོ་རྒྱུ་རེད་སྙམ། འདས་མ་ཐག་པའི་ན་ནིང་གི་དགུན་
ཁ་ལ་འབྲུག་ཆེན་རིན་པོ་ཆེས་དབུ་འདྲེན་འོག་ནས་རྫོགས་ཆེན་དགོན་པའི་གྲྭ་གཞོན་
མང་པོ་ཞིག་གིས་ཐུན་མཉམ་དུ་བསྡོམས་ནས་སྔོན་འགྲོ་འབུམ་ལྔའི་བསགས་སྦྱངས་
མཛད་རབས་གོ་བྱུང་། དེ་ཚོ་བསྟན་པའི་མིག་རྒྱན་ཡིན་ལ། རྗེས་སུ་ཡི་རང་ཞུ་
བཞིན་ཡོད། འབུམ་ལྔ་བླ་མའི་རྣལ་འབྱོར་དང་བཅས་པ་ཆ་ཚང་སོག་ཡོད་མེད་ལ་
མ་ལྟོས་པར་དེའི་ནང་ལ་ཞུགས་ཚད་པོ་ད་ལོའི་ཡེ་ཤེས་བླ་མའི་ཁྲིད་གསན་འདོད་ན་
དེའི་ནང་ཞུགས་ཆོག་རྒྱུ་རེད་བསམ་གྱིན་ཡོད། དེ་འདྲ་ཡིན་དུས་འདིའི་དགོས་
འབྲེལ་གནད་ཆེན་བསྐང་བ་ལ་མཚོན་ན་སྨན་རཀ་གཏོར་གསུམ་མར་མེ་ལ་སོགས་
པའི་བསྐང་བ་ལ་བཤད་པ་མང་ཡང་དེ་ཁོ་ན་ཉིད་ཀྱི་བསྐང་བཤགས་ཕྱི་ཀུན་རྫོབ་སྒྱུ་མ་
ལྟ་བུའི་ལྷའི་རྣམ་རོལ་ལས་ལུས་ཀྱི་ཕྱག་རྒྱ་གར་སྟབས་དང་། ནང་རིག་པ་སྐྱེ་
འགག་གནས་གསུམ་དང་བྲལ་བ་སྤྲོས་བྲལ་བདེ་བ་ཆེན་པོའི་ངང་ལ་མ་བཅོས་པར་
བཞག་རྒྱུ། གསང་བ་གྲག་སྟོང་སྐྱེ་མེད་ཀྱི་གདངས་ལས་ཀུན་རྫོབ་ཀྱི་གཞོམ་བྱ་
ཐམས་ཅད་འཁོར་གསུམ་ཡོངས་དག་ཆེན་པོའི་ཀློང་དུ་བསྐང་ཞིང་བཤགས་པ་དེ་ཚོ་རྩ་
བ་ཡིན་ནོ། །དེའི་རྗེས་ནས་ཚོགས་རྫས་འབྲིམ་རན་སོང་བ་ཡིན་ལ། ལས་ཀྱི་
རྡོ་རྗེས་སློབ་དཔོན་ལ་གུས་ཕྱག་འཚལ་ཏེ་ཞུ་ལེན་མཐོང་བ་བརྒྱུད་པའི་ཕྱག་ལེན་ལྟར་
བྱས་ནས་ཐབས་ཤེས་ཀྱི་རྫས་རྣམས་རིམ་གྱི་ཡར་འབུལ། དེ་ནས་འདུས་པ་རྣམས་
ལ་རིམ་གྱིས་བྲིམ་སྟེ་རོལ་བའི་སྐབས་སུ་བཟའ་བཏུང་ཐམས་ཅད་དཀྱིལ་འཁོར་
གསུམ་ལྡན་གྱི་ངང་ནས་དང་དུ་ལེན་དགོས། གུ་རུ་རིན་པོ་ཆེས། བསྐྱེད་
337



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
རྫོགས་དང་བྲལ་བཟའ་བ་ཟ་བ་རྣམས། །ཁྱི་ཕག་ཟས་ལ་སྤྱོད་དང་ཁྱད་པར་
མེད། །ཅེས་གསུངས་ལ། ཚོགས་འཁོར་གྱི་སྐབས་མིན་ན་ཡང་བཟའ་བཏུང་
གི་རྣལ་འབྱོར་གཞུང་ནས་བཤད་པ་བཞིན་དུ་དག་དྲན་ཐུབ་ན་ཚོགས་བསགས་ཞོར་དུ་
འབྱུང་བ་ཡིན་ནོ། །བཟའ་བཏུང་ཐམས་ཅད་ཚོགས་འཁོར་གྱི་ཚུལ་དུ་མཆོད་ཅིག་
ཅེས་འུ་ཚོས་འདོན་པ་དེ་ཁ་ཟེར་མིན་པར་དོན་ཟེར་བྱེད་དགོས་ཤིང་། རབ་ན་དབང་
བཞིའི་གོ་དོན་དང་སྦྲགས་ཏེ། ། བུམ་དབང་གིས་བཟའ་བའི་དམ་ཚིག་དང་བསྟུན་
ནས་ཤ་ལྔ་བདུད་རྩི་ལྔའི་རང་བཞིན་དུ་ཤེས་རྒྱུ། ། གསང་དབང་དང་བསྟུན་ནས་
བྱང་སེམས་དཀར་དམར་གྱི་རང་བཞིན་དུ་ཤེས་པ། དབང་གསུམ་པ་ཤེས་རབ་ཡེ་
ཤེས་ཀྱི་དབང་དང་བསྟུན་ནས་ཐབས་ཤེས་ཟུང་འཇུག་གི་རྣམ་རོལ་དུ་ཤེས་པ།
ཚིག་དབང་རིན་པོ་ཆེ་དང་བསྟུན་ནས་སྟོང་གསལ་མཁའ་ཁྱབ་འདུས་མ་བྱས་པར་
ཤེས་པའི་ངང་ནས་དང་དུ་ལེན་པ་དང་། ལས་དང་པོ་པས་དེ་ཙམ་ཞིག་དང་དུ་ལེན་
མ་ནུས་ན་ཡང་རང་ལུས་ཕུང་ཁམས་སྐྱེ་མཆེད་རྒྱལ་བ་ཞི་ཁྲོའི་དཀྱིལ་འཁོར་གྱི་རྣམ་
པ་མ་བསྐྱེད་ཡེ་རྫོགས་ཀྱི་རང་བཞིན་དུ་ཡོད་པ་དེ་ཉིད་ངེས་ཤེས་དང་དག་དྲན་གྱི་ཐོག་
ནས་ནང་གི་སྦྱིན་སྲེག་མན་ངག་གི་ལུགས་སྒྲ་ཇི་བཞིན་པ་དང་དུ་ལེན་རྒྱུ་དེ་ལྟར་
དགོས་སོ། །དེ་ཡང་མ་ནུས་ན་ཕུང་ཁམས་སྐྱེ་མཆེད་གདོད་ནས་ལྷ་ཡི་རང་བཞིན་
ཡིན་པ་དེ་དག་ལ་མཆོད་པ་འབུལ་བའི་བསམ་པ་ཡིས་ཐ་མལ་གྱི་སྣང་ཞེན་སྦྱངས་
ནས་ཟོས་ན་རང་ཉིད་ལ་ཁ་ཟས་ཀྱི་བུ་ལོན་མི་འགྱུར། གཞན་དག་ལ་བསོད་
ནམས་ཁྱད་པར་ཅན་ཐོབ་པའི་དགོས་པ་ཡོད་པ་དེ་ལྟར་ཡིན་ཞིང༌། །ཅི་ཡང་མིན་ན་
ལོག་འཚོའི་ཟས་ཀྱི་འཇིགས་པ་ལས་གྲོལ་བའི་དགོས་པ་དང་ལྡན་ནོ།།
338



ཚོགས་ལས་བཤད་པ།
།
༼ཇ བདུན་པ་ལྷག་མ་བསྔོ་བ། །
ད་ནི་ཚོགས་ལས་ཀྱི་ལེའུ་བདུན་གྱི་ནང་ནས་བདུན་པ་ལྷག་མའི་གཏོར་མ་འབུལ་བ་ནི།
ལྷག་མ་བསྔོ་བ་ནི༔
ཨོཾ་ཨཱ༔ ཧཱུྃ༔
ལྷག་ལ་དབང་བ་དྲེགས་པའི་ཚོགས༔
སྤྲིན་ལྟར་གཏིབས་ཤིང་ཧབ་ཤ་རྒྱུག༔
ཤ་ཁྲག་བརྒྱན་པའི་ཚོགས་ལྷག་བཞེས༔
སྔོན་གྱི་དམ་བཅས་ཇི་བཞིན་དུ༔
བསྟན་དགྲ་དམ་ཉམས་ཟས་སུ་ཟོ༔
རྟགས་དང་མཚན་མ་མྱུར་དུ་སྟོན༔
སྒྲུབ་པའི་བར་ཆད་བཟློག་པ་དང་༔
ཕྲིན་ལས་ཐོགས་མེད་འགྲུབ་པར་མཛོད༔
ཅེས་གསུངས་ཏེ། ཨོཾ་ཨཱཿ ཧཱུྃ་གསང་བ་གསུམ་གྱི་ངོ་བོ་ཡིན་པར་གཞི་བཞག་ལ།
ལྷག་གཏོར་ཡེ་ཤེས་ཀྱི་བདུད་རྩིར་སྦྱོང་སྤེལ་སྦྱར་བའི་ནུས་པ་ཅན་གྱི་ཡི་གེ་གསུམ་
གྱིས་མགོ་དྲངས་ནས། ལྷག་ལ་དབང་བ་དཀྱིལ་འཁོར་ཆེན་པོའི་མུ་རན་ལ་
གནས་པའི་བཀའ་ཡི་ཕོ་ཉ་དབང་ཕྱུག་མ་ཉི་ཤུ་རྩ་བརྒྱད། མཁའ་འགྲོ་སོ་གཉིས།
མ་བདུན་སྲིང་བཞི། ཕོ་ཉ་སུམ་བརྒྱ་དྲུག་ཅུ་ལ་སོགས་པ་བཀའ་སྡོད་དྲེགས་པའི་
ཚོགས་དང་བཅས་པ་ཡིན་ཞིང་། འདི་ནས་དྲེགས་པའི་ཚོགས་ཞེས་པ་བྱེ་བྲག་གི་
མིང་སྤྱི་ལ་འཇུག་པའི་སྐབས་ཡིན་ནོ། །དེ་ལྟ་བུའི་ལས་མཁན་ཕོ་ཉའི་ཚོགས་མང་
བ་སྤྲིན་ལྟར་གཏིབས་པ། མྱུར་བ་གློག་ལས་མགྱོགས་པ། དགྲ་བོའི་ཤ་ཁྲག་
དམ་པ།
339



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བླ་ཚེ་ལ་ཧབ་ཐོབ་ཀྱིས་ཤ་ལོང་འཚོགས་ཤིང་རྒྱུག་འབྲལ་བྱེད་པའི་ལས་བྱེད་གང་དང་
ཕོ་ཉས་དམ་ཉམས་དགྲ་བོའི་ཤ་ཁྲག་གིས་བརྒྱན་པའི་གཏོར་མ་འདི་བཞེས་ཏེ།
སྔོན་ཁྲག་འཐུང་དཔལ་ཆེན་ཧེ་རུ་ཀའི་མདུན་ནས་ཇི་ལྟར་ཁས་བླངས་དམ་བཅས་པ་
བཞིན་དུ་བསྟན་ལ་གནོད་པ་ཅན་དམ་ཚིག་ཉམས་པ་སྐལ་མེད་ལོག་ལྟ་ཅན་དེ་དག་
སྙིང་རྗེས་སྒྲོལ་བའི་དམ་ཚིག་དང་དུ་ལོངས་ལ་ཤ་ཁྲག་རྔམ་ཟས་སུ་ཟོ་ཞེས་དང༌།
བསད་རྟགས་དོན་སྙིང་ཁྱེར་ལ་ཤོག་གསུངས་པ་ལྟར་དུ་དགྲ་བགེགས་ཚར་བཅད་པའི་
དཔའ་རྟགས་དང་མཚན་མ་མྱུར་དུ་སྟོན། ཕྱིའི་དགྲ་བགེགས་བསྒྲལ་བ་དང་།
ནང་གི་བར་ཆད་བཟློག་པ་གང་བཅོལ་ལས་བཞིའི་ཕྲིན་ལས་ཐོགས་ཤིང་འགོར་
འགྱངས་མེད་པར་མྱུར་དུ་འགྲུབ་པར་མཛོད་ཅེས་གསུངས་པ་ཡིན་ནོ། །ཨུ་ཙིཏྲ་བྷ་
ལིང་ཏ་ཞེས་ཨུ་ཙིཏྟ་ལྷག་མ། བྷ་ལིང་ཏ་གཏོར་མ། ཁཱ་ཧིབཞེས་ཤིག་ཡིན་
ལ། ལས་ཀྱི་རྡོ་རྗེས་དེ་སྐབས་སུ་མཁའ་ལྡིང་གི་རྒྱ་དང་བཅས་ཏེ། ཕྱིར་ནུད་ཀྱི་
འགྲོས་དང་བཅས་པས་ལྷག་གཏོར་དེ་སྒྲུབ་ཁང་གི་ཕྱི་རོལ་དུ་སྲིན་མོའི་ཟ་ལམ་ཆེན་
མོའི་ནང་དུ་བསྐྱལ་དགོས་སོ།།
༼ཁ༽ གཉིས་པ་སྲུང་མ་ལས་ལ་བསྐུལ་བ།
རྗེས་ཀྱི་ལེའུ་གཉིས་པ་སྲུང་མ་ལས་ལ་བསྐུལ་བ་ནི་
ཧུ་ཏོ་ བཀའ་དང་དམ་ཚིག་གཞལ་ཡས་སུ
མཁའ་འགྲོ་ཆོས་སྐྱོང་ཀའ་སྲུང་རྣམས༔
ལ་ལས་བསྟན་པའི་གཞི་འཛིན་མཛད༔
ཡིན
།
340



སྲུང་མ་ལས་ལ་བསྐུལ་བ།
བ བ
པ
ཁན་
ན་
ལ་ལས་བཀའ་ཡི་བྱ་ར་མཛད༔
ལ་ལས་ཆོས་མཛད་སྲུང་མ་མཛད༔
ལ་མས་གཙུག་ལག་དཀོར་ཁང་བསྲུང་༔
ལ་ལས་ཡུལ་དགོན་དབེན་གནས་བསྲུང་༔
ལ་ལས་དམ་ཚིག་ལས་རྗེས་གཅོད༔
ལ་ལས་སྒྲུབ་པའི་སྡོང་གྲོགས་མཛད༔
ལ་ལ་སྟོང་གསུམ་ཁྱབ་པར་རྒྱུག༔
ལ་ལ་བསམ་གཏན་ངང་ལ་གནས༔
ལ་ལས་སྐྱེ་འགྲོའི་བླ་ཚོ་རྐུ་
ལ་ལ་སྲོག་གཅོད་སྲིན་པོའི་རིགས༔
ལ་ལ་གཙང་སྦྲ་བྲམ་ཟེའི་རིགས༔
མ་ལ་རིམས་དང་ནད་ཀྱི་བདག༔
ལ་ལ་ལྟས་ངན་ཆོ་འཕྲུལ་བདག༔
སྤྲུལ་པ་ཡང་སྤྲུལ་བསམ་མི་ཁྱབ༔
འཁོར་དང་ལས་བྱེད་བྱེ་བ་འབུམ༔
ཀུན་ཀྱང་ཞི་ཁྲོའི་ཆོ་འཕྲུལ་ཏེ༔
རིག་རྩལ་རོལ་པ་ཐོགས་མེད་འཕྲོ་
བཅོལ་བའི་ཕྲིན་ལས་འགྲུབ་པར་མཛོད༔
ཅེས་གསུངས་ཏེ། ཐོག་མའི་མགོ་ལེན་གྱི་ཧཱུྃ་དེ་དཔལ་གྱི་ཐུགས་སྲོག་གིས་མགོ་
འདྲེན་བྱས་ནས་ཕོ་རྒྱུད་ལས་ལ་སྐུལ་བའི་སྐད་བརྡ་དང་། དེའི་མཚམས་སུ་བློ་
341



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཞིག་ཡོད་པ་དེ་འཇིགས་བྱེད་མ་མོའི་སྲོག་སྔགས་མོ་རྒྱུད་སྟོང་ཁམས་ཉུལ་བའི་ར་
མདའ་སྒྲོན་པའི་སྔགས་ཀྱིས་བསྐུལ་ནས་སྲུང་མ་ལས་ལ་འགྱེད་པ་ཡིན་ལ།
འདིའི་བཀའ་ཉན་གྱི་གིང་དང༌། བཙན་བདུད་དང་། གནོད་སྦྱིན་གཟའ་དང༌།
སྲིན་པོ་ཀླུ་ལ་སོགས་པའི་སྐྱེ་བརྒྱུད་དང་། གསོལ་ན་ཇི་ལྟར་གསོལ་དགོས།
བསྟེན་ན་ཇི་ལྟར་བསྟེན་དགོས། སྒྲུབ་ན་ཇི་ལྟར་སྒྲུབ་དགོས་པ་ལ་སོགས་པ་དང་།
མོ་བརྒྱུད་མ་མོ་དབང་དུ་མ་འདུས་ན་འཁུ་ལྡོག་མང་ཞིང་ལས་ལ་གཡེལ་རྒྱུ་ལ་
སོགས་པ་ཁུངས་རྒྱུ་མཚན་གྱི་བཤད་པ་མང་ངོ༌། །སྲིད་པ་མ་མོའི་དཀྱིལ་འཁོར་
ལ་མཚོན་ན་དབྱིངས་ཀྱི་ཡུམ་དྲུག་ རང་བཞིན་གྱི་རྣལ་འབྱོར་མ་བཅུ་བཞི།
དམན་མོ་ལྔ་བཅུ་རྩ་བརྒྱད་ལ་སོགས་པ་ལས་དང་ཡེ་ཤེས་ཀྱི་མཁའ་འགྲོ་འབུམ་སྡེ་
བསམ་ཡས་གྲངས་ལས་འདས་པ་ཡོད་ཅིང་། དེ་ཐམས་ཅད་ཕ་མ་སྡེ་དང་ཁྱོ་
རིགས་ལ་སོགས་པ་ངོ་མཚར་ཅན་གྱི་གཏམ་བརྒྱུད་དང་འབྲེལ་བ། དེ་རྣམས་
དབྱིངས་ཀྱི་ཡུམ་དྲུག་ལ་སོགས་པ་དེ་ཐམས་ཅད་ཆོས་ཀྱི་དབྱིངས་ལས་སྤྲུལ་ཞིང་རྣམ་
རྟོག་གི་དབང་གིས་སྣང་བ་ཡིན་པའི་ལོ་རྒྱུས་མང་པོ་བཤད་རྒྱུ་ཡོད་ཀྱང་ད་རེས་ཡིན་
ན་མིན་ན་འཕྲོས་དོན་དེ་མང་མི་ཉན་ཞིང་། ། སྤྱིར་ན་ཆོས་ཁྲིད་ཡུན་རིང་མི་ཉན་ལ།
བཤད་པ་ཉོག་ན་མི་ཡག་མོད། དེ་བསམ་ཞོར་དུ་དུས་ཚོད་ཡུན་རིང་བ་རེ་འུ་ཚོས་
ཤོར་འགྲོ་འདུག མདོར་ན་ཞི་ཁྲོའི་དཀྱིལ་འཁོར་ཆེན་པོའི་བཀའ་དང་དམ་ཚིག་ལ་
གནས་པའི་མཁའ་འགྲོ་ཆོས་སྐྱོང་སྲུང་མས་བསྡུས་པའི་རིག་འཛིན་ནང་གི་དགེ་འདུན་
ཡིན་པ་དང་། རྣམ་བཞིའི་ཕྲིན་ལས་རབ་འབྱམས་གང་ལ་གང་འོས་ཀྱི་མཛད་པ་
ཅན་སྡེ་བརྒྱད་ལྷ་དང་མི་སྲུན་གྱི་གཟུགས་སྣ་ཚོགས་སྟོན་ཅིང་ལས་སྣ་ཚོགས་བྱེད་པ་
པོ་ཐམས་ཅད་དཔལ་ཆེན་ཁྲོ་བོའི་རྒྱལ་པོ་ཆེ་མཆོག་ཀུན་ཏུ་བཟང་པོ་ཧེ་རུ་ཀའི་ཐུགས་
32



སྲུང་མ་ལས་ལ་བསྐུལ་བ།
ཆོས་དབྱིངས་ཆེན་པོ་གཅིག་གི་ཁོངས་སུ་འདུ་ལ། སྤྲོ་བསྡུའི་བྱེད་པོ་དཀྱིལ་འཁོར་
གྱི་གཙོ་བོ་གཅིག་པའི་ཞི་ཁྲོ་རོལ་བའི་ཆོ་འཕྲུལ་ལས་བྱུང་བའི་བཀའ་སྡོད་ཕོ་ཉ་དང་
བཅས་པ་ལས་ལ་རེམས་ཤིང་གང་བཅོལ་བའི་ཕྲིན་ལས་ཐོགས་མེད་མྱུར་དུ་སྒྲུབས་
ཤིག་ཅེས་གསུངས་པའོ། །ཅེས་པས་བསྐུལ་ཞིང་ཕྲིན་ལས་བཅོལ༔ ས་མ་ཡ༔
རྒྱ་རྒྱ་རྒྱ༔ཞེས་གསུངས་ཏེ། ལེའུ་གཅིག་གི་ཆོས་ཚན་ལ་གཏེར་རྟགས་ཀྱི་རྒྱ་རིམ་
པ་དྲུག་གིས་གཏད་པའོ།། །
བ་དུ་མ་ ༼ ག༽ གསུམ་པ་བཀའ་ཡི་ཆད་མདོ། །
གསུམ་པ་བཀའ་ཡི་ཆད་མདོ་ནི༔ཞེས་ཆད་མདོ་དང་ཆད་ཐོ་གཉིས་དོན་གཅིག་ཡིན་ལ།
སྔོན་ཆད་ཁས་བླངས་པའི་ཆད་དེ་འུ་ཚོའི་ཁ་ཆད་ཀྱི་ཆད་དང་གཅིག་ཡིན་ཞིང༌།
མདོ་ཞེས་པ་ཁ་ཆད་བྱས་པ་དེ་ཉིད་ལས་དང་བྱ་བ་དུས་ཚོད་ལ་སོགས་པའི་མཚམས་
ཚིག་ཡོད་པ་ཡིན་པས། དེའི་བཤད་པ་གཏམ་མཚམས་ཀྱི་མདོ་དོན་ནམ་མདོ་བྱང་
ངམ་ཐོ་བྱང་ཡང་བསྐྱར་ཐ་ཚིག་གི་ཚུལ་དུ་བསྒྲགས་ནས་ཁས་བླངས་དམ་བཅའ་དེ་མི་
ཉམས་པའི་དྲན་བསྐུལ་དང༌། དེ་དང་མཉམ་དུ་གཏོར་མ་མཐུན་རྫས་སུ་འབུལ་བ་
དེ་ཆད་མདོ་ཡིན་ནོ།།
སྶ སྔོན་ཚེ་འདས་དུས་བསྐལ་བའི་དང་པོ་ལ༔
བཅོམ་ལྡན་ཁྲག་འཐུང་ཆེ་མཆོག་ཧེ་རུ་ཀས༔
དྲེགས་པ་རུ་ཏྲའི་སྡེ་དཔུང་བཏུལ་བའི་ཚེ༔
ཀོའུ་རི་ཕྲ་མེན་དབང་ཕྱུག་ཉེར་བརྒྱད་དང་༔
343



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྲུང་མ་དམ་ཅན་རྒྱ་མཚོ་ཐམས་ཅད་ཀྱིས༔
ཅི་ལྟར་ཁས་བླངས་དམ་བཅས་ཇི་བཞིན་དུ་
གཏོར་མ་འདི་བཞེས་བདག་གི་སྡོང་གྲོགས་མཛོད༔
ཅེས་གསུངས་ཏེ། ཧཱུྃ་ཞེས་ཡང་དཔལ་ཆེན་ཁྲག་འཐུང་ཆེན་པོའི་ཐུགས་སྲོག་གི་ཡི་
གེས་ཆེ་བཙན་གྱིས་བརྗིད་པར་བྱས་ནས། བཅོམ་ལྡན་ཁྲག་འཐུང་ཧེ་རུ་ཀས་
དྲེགས་པ་རཱ་ཏྲའི་སྡེ་དཔུང་འདུལ་དུས་ཞེས་གླིང་གཞི་ཞིག་བཞག་པར་མཛད་དེ།
རྒྱུད་ཀྱི་ནང་ན་གདུལ་བྱ་ལས་ཀྱི་ཁྲོ་བོས་བསྐྱངས་ཚུལ་དང་། འདུལ་བྱེད་ཡེ་ཤེས་
ཀྱི་ཁྲོ་བོས་བཏུལ་ཚུལ་གཉིས་ཀྱིས་གསུངས་ཡོད་དོ། །གདུལ་བྱ་ལས་ཀྱི་རུ་ཏྲ་དེ་
རྒྱུ་གང་གིས་བསྐྱེད་ན་དགེ་སྡིག་གི་ལས་འབྲས་བསླུ་མེད་ཀྱི་རྟེན་འབྲེལ་ལ་རྨོངས་ཏེ་
གསང་སྔགས་ཟབ་མོ་སྒྲ་ཇི་ལྟ་བར་སྤྱད་ནས་བྱུང་བ་དེ་ཐར་བ་ནག་པོ་ལྟ་བུ་ཡིན་ལ།
རྒྱུ་དེ་བསགས་ནས་འབྲས་བུ་མྱོང་ཚུལ་ལ་རྣམ་སྨིན་གྱི་འབྲས་བུ་ངན་སོང་གསུམ་གྱི་
སྡུག་བསྔལ་བསྐལ་ཆེན་མང་པོ་ལ་མྱོང་ཞིང་། རྒྱུ་མཐུན་གྱི་འབྲས་བུ་ལ་ལས་
མྱོང་སྟོབས་ཀྱིས་ཟད་སྐབས་སུ་ཡང་རྒྱུ་མཐུན་གྱི་འབྲས་བུ་གཞན་ལ་འཚེ་བ་ཅན་ཞིག་
ཏུ་སྐྱེས་ནས་ངོ་བོ་ཡི་དྭགས་ཀྱི་འགྲོ་བས་བསྡུས་ལ། ཆ་ལུགས་སྲིན་པོ་ཆེན་པོ་ཁྲོ་
བོའི་ཆས་ཅན་སྟོབས་དང་ལྡན་པ་བསམ་གཏན་བཞི་བའི་གནས་རིས་མན་ཆད་དབང་
དུ་སྡུད་མཁན་ཞིག་ཏུ་གྱུར་བ་ཡིན་ནོ། །དེ་འདྲ་སྟོབས་ཆེ་བ་དེ་སྔར་ཁྲོ་བོ་བསྒོམས།
དྲག་སྔགས་བཟླས། དེ་ཡང་རང་མཚན་ཅན་དུ་ཞེན་ནས། དངོས་པོ་བཞི་ཡིས་
བསྐྱེད་པ་དེ་ཉིད་རཱུ་ཏྲ་སྟོབས་ཆེན་དེ་ལྟ་བུ་ཞིག་གི་སྐྱེ་བ་བླངས་པ་དེ་ཉིད་གཞན་གྱིས་
འདུལ་ཐབས་མེད་ནས་དཔལ་ཆེན་ཧེ་རུ་ཀས་བཏུལ་བ་ཡིན་ནོ། །ཕྲིན་ལས་དྲག་
པོས་གདུག་པ་ཅན་ཚར་གཅད་ལུགས་དེ་ཡང་ཕོ་རྒྱུད་མངོན་སྤྱོད་དྲག་པོས་བསྒྲལ་བ་
344



བཀའ་ཡི་ཆད་མདོ་བསྒྲག་པ།
དང༌། མོ་རྒྱུད་སྦྱོར་བ་ཆེན་པོས་རོལ་བ་གཉིས་ཀྱིས་དབང་དུ་བསྡུས་ནས་ཐུགས་
རྗེས་རྗེས་སུ་བཟུང་བས་སྟོང་ཁམས་ཐམས་ཅད་མཉམ་དུ་བཏུལ་ལ་དྲེགས་པ་ཅན་གྱི་
འབངས་སུ་ཁས་བླངས་ཏེ་དབང་བསྐུར་ནོད་དུས་བཀའ་དང་དམ་ཚིག་ལས་མི་འདའ་
བར་ཁས་བླངས་པ་ཡིན་ནོ། །དེ་ལྟར་ཁས་བླངས་པ་བཞིན་དུ་གཏོར་མ་འདི་བཞེས་
ལ་རྣལ་འབྱོར་སྒྲུབ་པ་པོ་བདག་གི་སྡོང་གྲོགས་མཛོད་གསུངས་ནས་ཆད་མདོའི་མདོ་
བྱང་བསྒྲགས་པའོ།། །
དེ་ནས་དངོས་སུ་གཏོར་མ་འབུལ་བའི་ཚིག་ནི།
ཧཱུྃ༔ སྔོན་ཚེ་ཁས་བླངས་དམ་ལས་མ་འདའ་བར་
ཆད་ཐོའི་དམ་ཅན་སྲུང་མ་ཐམས་ཅད་ཀུན༔
ཤ་ཁྲག་བརྒྱན་པའི་གཏོར་མ་འདི་བཞེས་ལ༔
ད་ལྟ་རྣལ་འབྱོར་བདག་གི་སྡོང་གྲོགས་མཛོད༔
ཅེས་གསུངས་ཏེ། གོང་གི་དོན་དང་འདྲ་བའི་ཁས་བླངས་བསྒྲགས་པ་དང་ལྷན་དུ་
སྔར་གྱི་སྲིན་མོ་ཆེན་མོ་དང་དྲེགས་པ་ཅན་དེ་ཚོས་ཁམས་གསུམ་འགྲོ་བའི་སྲོག་
དབུགས་སྡུད་པར་བྱེད་པ་ཡིན་ཞིང༌། བཅོམ་ལྡན་འདས་དཔལ་ཆེན་ཧེ་རུ་ཀས་
དཀྱིལ་འཁོར་གཉེན་པོའི་གྲལ་དུ་བཀོད། འགྲོ་བའི་སྲོག་དབུགས་ལ་མི་འཚེ་བར་
ཁས་བླངས་པའི་སྐབས་སུ་དམ་ཉམས་དགྲ་བོའི་ཤ་ཁྲག་ཟས་སྐལ་དུ་གཏད་པ་ལྟར་དུ་
གཏོར་མ་དམིགས་རྟེན་དུ་བྱས་པའི་ཉམས་པའི་ཤ་ཁྲག་དྲོད་དབུགས་མཐུན་རྫས་ལ་
ཕུལ་ནས་ཕྲིན་ལས་བཅོལ་བ་ཡིན་ནོ། །འདིའི་སྔོན་ཚེ་འདས་དུས་ཞེས་པ་ནམ་
ཞིག་ནས་ཡིན་ན་དེ་ལྟར་བསམ་སྲིད་མོད། སྔོན་བསྐལ་བ་ཆེན་པོ་སྟོང་ཕྲག་བཅུ་
345



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
གཉིས་ལྷག་ཅིག་འདས་པའི་སྔ་རོལ་ཞིག་ལ་སངས་རྒྱས་མི་བསྐྱོད་པའི་བསྟན་པ་བྱུང་
དུས་གསང་སྔགས་སྤྱོད་པའི་དགེ་སློང་ཐུབ་དཀའ་གཞོན་ནུ་ཟེར་བ་ཞིག་ཡོད་པ་ལས།
ཐར་བ་ནག་པོ་དང་དན་ཕག་གཉིས་ཀ་དཔོན་གཡོག་བྱས་ནས་ཆོས་ཞུས། བར་
ཞིག་ནས་ལྟ་བ་མ་མཐུན། ཐར་བས་གསང་སྔགས་སྒྲ་ཇི་བཞིན་པར་སྤྱད་པའི་
མཐར་མི་འཚམས་པའི་ལས་མང་པོ་ཞིག་བསགས་ཏེ་ད་ལྟ་གོང་ནས་བཤད་པ་དེ་ཉིད་
གསུངས་ཡོད་ཀྱང་། དོན་ངོ་མའི་ཐོག་ནས་བཤད་ན་ཀུན་ཏུ་བཟང་པོའི་ཁྲོ་བོའི་
དཀྱིལ་འཁོར་དུ་གནས་པའི་རང་སྣང་ལས་སྣང་བ་ཡིན་དགོས་ཤིང་། རང་བཞིན་
གྱི་དཀྱིལ་འཁོར་ཞེས་གསུངས་པ་དེ་རྐྱང་པས་ཀྱང་གོ་ཐུབ་བོ། །དེ་གལ་སྲིད་མིན་
རྒྱུ་ཞིག་ཡིན་ན་འཁོར་འདས་གཉིས་ཀ་དཀྱིལ་འཁོར་གཅིག་ལ་རྫོགས་མི་རུང་བ་ཡིན་
ལ། སངས་རྒྱས་ཀྱི་རྣམ་པར་འཕྲུལ་བ་འདྲ་མི་འདྲ་སྣ་ཚོགས་སུ་སྣང་བ་དེ་ཡང་
གདུལ་བྱའི་དབང་དང་གཞི་ལ་གནས་པའི་དབྱེ་བའི་ཐོག་ནས་སྐུ་དང་ཡེ་ཤེས་ཀྱི་རོལ་
བ་ཐ་དད་པ་སྣང་གིན་ཡོད་ཅིང་། དོན་གྱི་ངོ་བོའི་ཐོག་ནས་ཡིན་ན་འཁོར་འདས་
གཉིས་སུ་མེད་ལ། རྒྱུ་གཅིག་པ་དང་ཡིག་འབྲུའི་ཚུལ་ལ་སོགས་པའི་གོ་བ་འཆར་
གཞིའི་ངང་ལས་དེ་དང་དེར་སྣང་བ་ནི་ལྷུན་གྱིས་གྲུབ་པའི་ཡེ་ཤེས་འགག་པ་མེད་པས་
ཡིན་ནོ། །དེས་ན་སྔོན་ཚེ་འདས་དུས་ཞེས་པ་རྫོགས་ཆེན་སྒོམ་པའི་རྣལ་འབྱོར་བ་
ཞིག་གི་ངོ་ཁ་ལ་སྦྱར་ན་བསྐལ་བ་མང་བོ་དཔེར་བརྗོད་བཞག་ནས་གཞི་ཀ་དག་གི་
གནས་ལུགས་བསམ་བརྗོད་དཔེ་ཡིས་མཚོན་པ་དང་བྲལ་བའི་ངོ་བོ་དེ་ལས་མ་གཡོས་
བཞིན་དུ་རང་བཞིན་གསལ་བའི་རིག་མདངས་ཤར་བའི་སྐབས་སུ་ལྷུན་གྲུབ་ཀྱི་སྣང་བ་
ཤར་གྲོལ་དུས་མཉམ་པའི་ཚེ་ན་ཆོས་དབྱིངས་དོན་གྱི་འོག་མིན་ན་ཀུན་ཏུ་བཟང་པོ་ཡེ་
སངས་རྒྱས་པ་རང་གི་ངང་དེ་ལས་རང་བྱུང་འོད་ལྔའི་དཀྱིལ་འཁོར་ཞལ་ཕྱེས་ནས་
346



བཀའ་ཡི་ཆད་མདོ་བསྒྲག་པ། །
འདུལ་བྱེད་ལོངས་སྐུའི་ཁྲོ་བོའི་དཀྱིལ་འཁོར་བཀོད་དུས་རང་སྣང་རྣམ་པར་དག་པ་དེ་
ཉིད་ལས་གདུལ་བྱ་ཁྲོ་བོའི་རང་རྩལ་ཤར་བའི་གོ་བ་དེ་འདྲ་ཞིག་ལེན་དགོས་སོ།།
༼༽ བཞི་བ་གཏོར་སྐྱོང་བྱ་བ། །
བཞི་བ་གཏོར་སྐྱོང་བྱ་བ་ནི༔ འདི་ནས་བཤལ་ཆུ་བྲན་དགོས་ལ། བརྟན་མའི་
གཏོར་མ་ལ་བྲན་ནས་འབྲུ་གསུམ་གྱིས་ཟད་མེད་ལོངས་སྤྱོད་ཀྱི་གཏེར་དུ་སྤེལ་བའི་
ཆེད་དུ་ཨོཾ་ཨཱཿ ཧཱུྃ་བཏགས་ནས། །
ཧཱུྃ་བྷྱོ༔ ཤར་གྱི་དབང་ཕྱུག་མ་བདུན་གཏོར་མ་ལོངས་
ཉོན་མོངས་དགྲ་བགེགས་ཞི་བའི་ཕྲིན་ལས་མཛོད༔
ཧྥའོ་ ལྷོ་ཡི་དབང་ཕྱུག་མ་བདུན་གཏོར་མ་ལོངས༔
བསོད་ནམས་ཡེ་ཤེས་རྒྱས་པའི་ཕྲིན་ལས་མཛོད༔
ཧཱུྃཁྱོ༔ ནུབ་ཀྱི་དབང་ཕྱུག་མ་བདུན་གཏོར་མ་ལོངས༔
འཁོར་འདས་དབང་དུ་སྡུད་པའི་ཕྲིན་ལས་མཛོད༔
ཧཱུྃ༔ བྱང་གི་དབང་ཕྱུག་མ་བདུན་གཏོར་མ་ལོངས༔
མ་རིག་སྡིག་སྒྲིབ་ཚར་གཅོད་ཕྲིན་ལས་མཛོད་
ཧཱུྃ་བྱོ༔ སློབ་དཔོན་པདྨའི་སྤྱན་སྔར་ཁས་བླངས་པའི༔
བོད་ཁམས་སྐྱོང་བའི་བསྟན་མ་བཅུ་གཉིས་དང་༔
37



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
བྲན་གཡོག་འཁོར་བཅས་བཀའ་ཡི་གཏོར་མ་ལོངས་
མི་མཐུན་བར་ཆད་རྐྱེན་ངན་བཟློག་ཏུ་གསོལ༔
ཉམས་རྟོགས་བསོད་ནམས་འཕེལ་བའི་སྡོང་གྲོགས་མཛོད༔
བཅོལ་པའི་ཕྲིན་ལས་ཁྱོད་ཀྱིས་འགྲུབ་པར་མཛོད༔
ཅེས་གསུངས་ཏེ། སྔོན་ཆད་དཔལ་ཆེན་ཧེ་རུ་ཀས་འཇིག་རྟེན་གྱི་དྲེགས་པ་ཅན་
དབང་དུ་བསྡུ་སྐབས་དེ་རྣམས་ཀྱི་འཁོར་དང་། ཆུང་མ་དང་། མ་དང་། ནུ་
མོ་ཚོ་ལ་སོ་སོའི་བབས་བསྟུན་གྱི་ལོངས་སྤྱོད་ཀྱི་དབང་གིས་ཕྱུག་པར་མཛད་པ་དེའི་
མིང་ལ་དབང་ཕྱུག་མར་བཏགས་ནས། སླས་དང་འཁོར་དུ་བྱིན་གྱིས་བརླབས་ཏེ་
ཞི་རྒྱས་དབང་དྲག་གི་ལས་སྒྲུབ་པའི་ཐ་ཚིག་བླངས་པ་ལྟར་གྱི་མཐུན་རྫས་ཀྱི་གཏོར་མ་
ལོངས་ལ་ལས་བཞིའི་ཕྲིན་ལས་སྒྲུབས་ཤིག་ཅེས་གསུངས་པའོ། །དབང་ཕྱུག་
ཉེར་བརྒྱད་འདི་ཞི་ཁྲོ་དམ་པ་རིགས་བརྒྱའི་ལྷ་ཚོགས་ཀྱི་ནང་དུ་ཡོད་པ་ཞིག་ཡིན་
ནོ། །བསྟན་མ་བཅུ་གཉིས་གང་ཡིན་ཞེ་ན། བསྟན་མ་བཅུ་གཉིས་འདི་སློབ་
དཔོན་ཆེན་པོའི་ཐུན་མོང་མ་ཡིན་པའི་བཀའ་ཡི་ཕོ་ཉ་པ་ཡིན་ཞིང་། ། འདི་རྣམས་
གངས་ཅན་བོད་ཡུལ་གྱི་སྲུང་མ་ཁྱད་པར་ཅན་ཡིན་པས་སྒོས་སུ་གཏོར་མ་ཕུལ་ནས་
ཕྲིན་ལས་བསྒྲུབ་པར་གསོལ་བ་ཡིན་ནོ། །ངེས་དོན་གྱི་དབང་དུ་བྱས་ན་དབང་
ཕྱུག་ཉེར་བརྒྱད་འདི་དཔལ་ཆེན་པོ་ཀུན་བཟང་ཧེ་རུ་ཀའི་དཀྱིལ་འཁོར་གཅིག་གི་སྤྲོ་
བསྡུའི་རྣམ་པ་ཡིན་པ་ལྟར་དུ་བོད་སྐྱོང་བསྟན་མ་བཅུ་གཉིས་འདི་ཡང་ཡེ་ཤེས་དབྱིངས་
ཀྱི་མཁའ་འགྲོ་མ་དག་དག་ཡིན་ལ། གོང་དུ་བཤད་པའི་དབང་ཕྱུག་ཉེར་བརྒྱད་དེ་
དཔལ་ཆེན་ཀུན་བཟང་ཧེ་རུ་ཀའི་དཀྱིལ་འཁོར་གཅིག་ལ་འདུས་པ་ལྟར་དུ་བོད་སྐྱོང་
བསྟན་མ་བཅུ་གཉིས་འདི་ཡེ་ཤེས་དབྱིངས་ཀྱི་མཁའ་འགྲོ་མ་དག་དག་ཡིན་
348



གཏོར་སྐྱོང་བྱ་བ། །
ནོ། །རྟེན་འབྲེལ་ཡན་ལག་བཅུ་གཉིས་ལུགས་ལྡོག་ཏུ་ཤར་ཏེ་འཁྲུལ་བ་གཞི་ལ་
དག བདེན་དོན་རྣམ་པ་བཅུ་གཉིས་ཀྱི་ངོ་བོར་དག་སོང་བའི་སྣང་ཆར་བསྟན་མ་
བཅུ་གཉིས་སུ་སྣང་བ་དེ་ལྟར་ཡིན་ལ། དེ་ཡང་ཀུན་རྫོབ་གདུལ་བྱའི་སྣང་ངོར་
བདུད་མོ་བཞི་དང་། གནོད་སྦྱིན་མ་བཞི། སྨན་མོ་བཞི་སྟེ་བཅུ་གཉིས་ཀྱི་རྣམ་
པ་ཅན་ཡིན་པས་གཏོར་མ་ཕུལ་ནས་མུ་སྟེགས་རྒྱུ་བའི་སྒོ་འཕྲང་ཆོད་ལ་བསྟན་པ་
གཉེན་པོ་སྲུང་བའི་ཕྲིན་ལས་བཅོལ་བར་མཛད་པ་ཡིན་ནོ།།
༼ཅ༽ ལྔ་བ་གཏོར་བྲོ་བརྡུང་བ།
ལྔ་བ་གཏོར་བྲོ་བརྡུང་བ་འདི་སྐད་དོ༔
ཧོ༔ ཕྱོགས་མེད་ཕྱོགས་དང་བྲལ་བའི་ཕྱོགས་བཅུ་ནས༔
དུག་ལྔ་འཇོམས་པའི་ཡེ་ཤེས་ལྔ་ལྡན་གསལ༔
གསལ་འཚོར་སྒྱུ་མའི་ལྷ་དང་ལྷ་མོས་བསྐོལ་
ཕྱོགས་བཅུ་བདེ་གཤེགས་རིགས་ཀྱི་བྲོ་བརྡུངས་པས༔
དུག་ལྔའི་མགོ་ལ་ཡེ་ཤེས་ཆེམས་སེ་ཆེམ །།
བྲོ་ཡང་ཡེ་ཤེས་ལྔ་ཡི་སྣང་སྟོང་བྲོ༔
གླུ་ཡང་ཡེ་ཤེས་ལྔ་ཡི་གྲགས་སྟོང་གླུ་
ཡེ་ཤེས་ལྔ་ཡི་གླུ་བླངས་བྲོ་བརྡུངས་པས༔
རྣམ་རྟོག་མཚན་མའི་དགྲ་བགེགས་རང་སར་གྲོལ༔
མ་རིག་ཉོན་མོངས་ཀ་དག་དབྱིངས་སུ་གནོན༔
349



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཞེས་གསུངས་ཏེ། འདིའི་སྐབས་སུ་གཏོར་གཞུང་རིའི་རྒྱལ་པོ་རི་རབ་གསལ་བའི་
ཁ་འོག་ཏུ་དགྲ་བགེགས་ཀྱི་རྣམ་ཤེས་དང་པོར་དགུག་དགོས། དེ་ནས་བསྟིམས།
དེ་ནས་ཡེ་ཤེས་ཀྱི་གླུ་དང་བྲོ་ཡིས་དུག་ལྔའི་རྟོག་ཚོགས་ཀྱི་དགྲ་བགེགས་ཐམས་ཅད་
རང་སར་གྲོལ་བའམ་གཏན་དུ་འཕར་རྒྱུ་མེད་པར་བྱས་ནས་མནན་པ་ཡིན་
ནོ། །ཕྱོགས་མེད་ཕྱོགས་དང་བྲལ་བའི་ཕྱོགས་བཅུ་གསུངས་པ་དང་། དུས་
གསུམ་དུས་མེད་ཀ་དག་གི་དུས་ཀྱི་ཚེ་ཞེས་པ་རྣམས་གོ་བ་འདྲ་མཚུངས་ཡིན་ལ།
འུ་ཚོས་བསམ་བློ་ཞིག་བཏང་ན་ཕྱོགས་ཞེས་པ་ཕྱོགས་བཞི་མཚམས་བརྒྱད་སྟེང་འོག་
གཉིས་ཏེ་བཅུ་ཡི་ཆ་ཡིས་ཕྱེས་པ་ཞིག་ཡིན་ཞིང་། དེ་ཡང་ཉི་མ་ཤར་སའི་ཕྱོགས་
ལ་ཤར་དང་ནུབ་སའི་ཕྱོགས་ལ་ནུབ་ཟེར་ཁུལ་བྱེད་པ་ཡིན་མོད་ཉི་མ་ལྷ་ས་ལ་ལྟོས་ན་
འུ་ཚོ་ཤར་ཕྱོགས་ན་ཡོད་པ་དང་། དེ་ཡང་ཤར་ལྷོའི་ཕྱོགས་ན་ཡོད་ཀྱང་རྒྱ་ནག་
དང་ཁོ་རེ་ཡ་ལ་ལྟོས་ན་ནུབ་ས་ལ་ཡོད་པས། དེ་འདྲ་བའི་སྒོ་ནས་དེད་ན་ཤར་གྱི་
ཕར་ནང་ན་ཤར། ནུབ་ཀྱི་ཕར་ནང་ན་ནུབ། བར་ཞིག་ནམ་མཁའི་མཐའ་རྒྱ་
བསྟན་ས་ལ་ཐུག་པ་དང་། ནམ་མཁའི་མཐའ་དབུས་བསྟན་རྒྱུ་མེད་པའི་ཚད་དུ་
འཇོག་ས་དེ་ཉིད་ཡིན་ལ། དེ་ལྟར་གླེན་འདིང་བརྒྱབ་ན་ཡང་ཕྱོགས་མེད་པ་ཡིན་
ནོ། །འོ་ན་ཕྱོགས་མེད་ཕྱོགས་དང་བྲལ་བའི་ཕྱོགས་དེ་ཉིད་གང་ཡིན་ཟེར་ན།
སངས་རྒྱས་རང་སྣང་གི་ཡེ་ཤེས་ནང་གསལ་འགག་པ་མེད་པ་ཆོས་སྐུ་མཐའ་དབུས་
དང་བྲལ་བའི་ཆོས་དབྱིངས་ཆེན་པོ་ཐིག་ལེ་ཉག་གཅིག་གི་ངོ་བོ་གཅིག་དང་དུ་མའི་ཐ་
སྙད་ལས་འདས་པ་དེ་ལ་ཕྱོགས་མེད་ཕྱོགས་བཅུར་གསུངས་པ་ཡིན་ཞིང༌།
མདངས་ནང་གསལ་དུག་ལྔ་ཡེ་ཤེས་ལྔའི་ངོ་བོར་ཤར་བ་དམ་ཚིག་གི་སྐབས་སུ་ཁ་
རྩང་ཞིག་ནས་བཤད་པ་ལྟར་ཡིན་ལ། དེ་ལས་གདངས་ཕྱི་གསལ་ལྷ་དང་ལྷ་མོའི་
350



ག ཏོར་བྲོ་བརྡུང་བ། ་་་་་་་
དཀྱིལ་འཁོར་གྱི་འཁོར་ལོ་རིགས་ལྔ་འདུས་པའི་རིགས་མཆོག་བདེ་གཤེགས་ཞི་ཁྲོ་
ཡིས་བྲོ་བརྡུང་བས་ན་དུག་ལྔ་ཡེ་ཤེས་ལྔར་གྲོལ་ལུགས་ཀྱང་གོང་ནས་ཁ་རྩང་ཞིག་
ནས་བཤད་པ་ལྟར་ཡིན་ནོ། །གོང་གི་འཕྲོས་དོན་དུས་བཞི་མཉམ་ཉིད་སོགས་
བཤད་སྐབས་འདས་མ་འོངས་ད་ལྟ་ཡི་དུས་གསུམ་པོ་འདུས་བྱས་འགྱུར་བ་ཅན་གྱི་
དུས་ཡིན་ལ། ཆོས་ཉིད་འགྱུར་བ་མེད་པ་འདུས་མ་བྱས་པ་དེ་ནི་མ་ངེས་པའི་དུས་
ཡིན་གསུངས་ཤིང་། རྫོགས་ཆེན་ངོ་མའི་སྐབས་ནས་དུས་གསུམ་དུས་མེད་ཀ་
དག་གི་དུས་ཀུན་ཏུ་བཟང་པོ་གྲོལ་གཞིའི་དུས་ལ་ངོས་བཟུང་པས་དུས་ལས་འདས་
པའི་ཀ་དག་ཕྱོགས་ཡན་ཆེན་པོ་དེ་ཡེ་གྲོལ་ལྷུན་གྲུབ་འདུས་མ་བྱས་པའི་རང་བཞིན་
ཞིག་ལ་ཐུག་འགྲོ་བ་ཡིན་ནོ །འུ་ཚོས་ད་ལྟ་གོང་ནས་བཤད་པ་བཞིན་དུ་ཤར་
ཕྱོགས་ཀྱི་ཕར་རྒྱབ་ཤར་ཕྱོགས་དེད་པ་དང་འདྲ་བར་ཁ་རྩོང་གི་ཁ་རྩོང་དེད་སོང་ན་
བར་ཞིག་དུས་མེད་པར་གྱུར་ནས་མཉམ་ཉིད་དུ་ཐུག་འགྲོ་རྒྱུའི་ཕན་ན་མེད་ལ།
ངས་དུས་དང་འབྲེལ་བའི་སྒྱུ་མ་མཁན་གྱི་གཏམ་བརྒྱུད་ཅིག་བཤད་པ་དེ་ཉིད་རྒྱ་ཡིག་
ལ་བསྒྱུར་འདུག་པ་དེའི་ནང་དོན་དང་འདྲ་བ་ཡིན་ནོ། །ཡིན་ན་ཡང་དོན་གྱི་ཡིན་
ལུགས་དེ་ལྟར་ཡིན་རུང་ད་ལྟའི་སྣང་ཤེས་འདི་དང་མ་བྲལ་ཚེ་ཤར་ཕྱོགས་དང་ཁ་རྩང་
ཡོད་ཆོག་པར་མ་ཟད་ཕྱོགས་དུས་ཀྱི་རྣམ་བཞག་ཐད་ཀ་ཐད་ཀྱི་ཐ་སྙད་ཀྱི་གནས་ཚུལ་
དེ་བསྣབ་མི་དགོས་ལ། ཁ་ཡིས་བསྣབས་ཀྱང་དོན་གྱིས་ནུབ་པར་མི་འགྱུར་ཞིང་།
ནམ་ཞིག་བྱིན་བརྒྱུད་འཕོས་པའི་ཡེ་ཤེས་ཀྱིས་ད་ལྟའི་སྣང་བ་འདི་དང་མ་བྲལ་བཞིན་
དུ་འདི་ལས་འདས་པའི་དོན་ཞིག་གོ་ཡོང་ཚེ་དེ་དུས་གཏོར་བྲོ་དོན་དང་མཐུན་པ་ཞིག་
རྡུང་ཐུབ་བོ། །ཨཱ་ཨཱ༔ ཧཱུཾ་གསུམ་རྡོ་རྗེ་གསུམ་གྱི་ས་བོན་ཡིན་ལ། སྟམ་བྷ་ཡ་
ནི་མནོན་ཞེས་པའི་དོན་ཡིན་ཞིང་། སྐུ་གསུང་ཐུགས་ཀྱི་ཀློང་དུ་མནོན་ཞེས་པ་ཞིག་
351



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ལ་གོའོ། །ནན༔ཞེས་པ་འདི་བོད་སྐད་སྔགས་སུ་བྱིན་གྱིས་བརླབས་པ་ཞིག་ཨེ་
ཡིན་སྙམ། སྐུ་གསུང་ཐུགས་ཀྱི་ཀློང་དུ་ཐར་མེད་དམ་འཆོར་བ་མེད་པར་མནོན་
ཞེས་པའི་དོན་ཅན་གྱི་ནན་ཏན་གྱི་ཚིག་གོ །འདི་ད་ཀ་ཐད་ཀྱིས་བཤད་པ་ཡིན་མ་
གཏོགས་བསམ་བློ་མ་བཏང་མོད་མདོར་ན་སྔགས་ཀྱི་ནང་ན་སཾ་ཀྲྀ་ཏའི་སྐད་མཐའ་
གཅིག་ཏུ་ཡིན་དགོས་པའི་ངེས་པ་མེད་ཅིང་། བོད་སྐད་ལ་བྱིན་གྱིས་བརླབས་པའི་
སྔགས་ཡོད་ལ། རིགས་མཐུན་གྱི་རྒྱུད་གཞུང་ལ་ཐོད་གཏུགས་དང་ཤེས་རྒྱུ་ཞིག་
ཡིན་ནོ། །འདིའི་མཚམས་སུ་གཏང་རག་མཆོད་བསྟོད་སྤྱི་འགྲོས་ལྟར་དུ་ཡིན་ལ།
ལས་བྱང་ཆུང་བ་འདིས་གཞུང་སྲོང་དུས་ནོངས་བཤགས་བདག་གི་སྤྱི་གཙུག་ལ་
སོགས་པའི་རྡོར་སེམས་བསྒོམ་བཟླས་དང་འབྲེལ་བའི་ཡི་གེ་བརྒྱ་བས་བཤགས་ནས།
ཀུན་གཞི་མ་བཅོས་སོགས་ཀྱིས་བདེ་སྟོང་གཉིས་མེད་བསྐང་བྱ་སྐོང་བྱེད་བཤགས་བྱ་
བཤགས་བྱེད་དང་བྲལ་བའི་དོན་ལ་མཉམ་བར་བཞག་གོ །འདིའི་ཀུན་གཞི་ཞེས་
པ་འདི་ཡེ་དོན་གྱི་ཀུན་གཞི་རིག་པ་བདེ་བར་གཤེགས་པའི་སྙིང་པོ་ཆོས་ཐམས་ཅད་ཀྱི་
ཆོས་ཉིད་དང་གཉིས་སུ་མ་ཡིན་པ་དེ་ལ་ཀུན་གཞིའི་སྒྲ་ཡིས་བསྙད་པའི་གོ་བ་ལེན་
དགོས་པ་དང་། སླར་ཡང་ཆོ་ག་ལྷག་ཆད་སྐོང་ཞིང་ལྷ་ལ་བཟོད་པར་གསོལ་བའི་
བཤགས་ཚིག་ནི་འུ་ཚོས་ཧོ་གང་ཡང་བདག་བློ་འདོན་དར་བ་འདི་བཞིན་ཡིན་ལ།
འདོན་རྒྱུ་དེ་ཚོ་རྒྱུ་མཚན་ཆེན་པོ་དང་ལྡན་པ་ཡིན་ཞིང་། དེ་འདྲ་ཡིན་དུས་གོང་ནས་
ཚོགས་ཀྱི་བཤགས་པ་དང་འབྲེལ་ནས་དམ་ཚིག་གི་སྐོར་ཞུ་རྒྱུ་བྱུང་ལ་འདི་བཤགས་
པ་འདི་ཚོ་དང་བསྟན་ནས་བཤགས་པའི་སྐོར་ནས་འཕྲོས་དོན་ཉུང་ཉུང་ཞིག་ཞུས་ན་
འཚམས་འདུག་སྙམ། བཤགས་པ་ཟེར་རྒྱུའི་བཤགས་བྱ་དེ་ཉིད་གང་ཡིན་ཞེ་ན།
གསང་སྔགས་ཀྱི་རྩ་བ་དང་ཡན་ལག་གི་དམ་ཚིག དེ་ཡང་སྐུ་གསུང་ཐུགས་ཀྱི་
352



གཏོར་བྲོ་བརྡུང་བ།
དམ་ཚིག་ལ་འདུས་པ་དེ་ཉིད་དང་འགལ་བའི་བཤགས་བྱ་སྡིག་པ་དང་སྒྲིབ་པ་ཉེས་
ལྟུང་ཡིན་ལ། སྡིག་པ་ནི་ཉོན་མོངས་པས་ཀུན་ནས་བསླངས་པའི་མི་དགེའི་ལས་
སེམས་ཅན་གྱི་ཤེས་རྒྱུད་དང་འབྲལ་དཀའ་བ་འདི་ཉིད་དང༌། སྒྲིབ་པ་ཞེས་པ་སྤྱིར་
ན་སྒྲིབ་གཉིས། དེའི་ནང་གི་གཙོ་བོ་ཤེས་བྱའི་སྒྲིབ་པ་ནི་བསམ་གཏན་པ་ཞིག་ལ་
མཚོན་ན་མགོ་གྱེན་ལ་འཕར་ཁར་མི་འཇོག་པ་དེ་སྒོམ་འཛིན་གྱི་བློ་འདི་ཡིན་ཞིང་། །
ཉེས་ལྟུང་ཞེས་པ་ཉེས་པ་རང་བཞིན་གྱི་ཉེས་པ་དང་། ལྟུང་བ་བཅས་པའི་ཉེས་པ་སྟེ།
བཅོམ་ལྡན་འདས་ཀྱིས་བཅས་པ་བསྙེན་གནས། དགེ་བསྙེན། རབ་བྱུང་གི་
སྡོམ་པ་རྣམས་དང་། བྱང་སྡོམ་དང་འགལ་བ་དེ་ཚོ་ཡིན་ནོ། །དེ་ལྟ་བུའི་སྡིག་
སྒྲིབ་ཉེས་ལྟུང་སྦྱང་ཞིང་དག་པར་བྱ་བ་དེ་ཐམས་ཅད་བཤགས་ནས་སྦྱངས་ཤིང་དག་
དགོས་ན་ཇི་ལྟར་བྱ་དགོས་ཞེ་ན། སྦྱོང་བྱེད་རྡོ་རྗེ་སེམས་དཔའི་རྣལ་འབྱོར་ཁྱད་
པར་ཅན་དེ་ཉིད་ཤེས་དགོས་ལ། སངས་རྒྱས་ཀུན་གྱི་སྐུ་གཅིག་པའི་དཔལ་རྡོ་རྗེ་
སེམས་དཔའ་ལ་དམིགས་ནས་དེ་ཉིད་ཡིན་པར་ཧ་གོ་བའི་ཐོག་ནས་ཡི་གེ་བརྒྱ་བའི་
གཟུངས་འདི་ཆོ་ག་བཞིན་དུ་ཉིན་རེར་དུས་དྲུག་ཏུ་ཉི་ཤུ་རྩ་གཅིག་རེ་ཟློས་དང་དེ་ཡིས་
ཉེས་ལྟུང་བྱིན་གྱིས་བརླབས་ནས་དེའི་ཡན་ན་མི་འཕེལ་གསུངས་ཤིང་། འབུམ་
ཕྲག་གཅིག་བཟླས་ན་ཉེས་ལྟུང་སྒྲིབ་པ་ཐམས་ཅད་དག་པར་རྒྱུད་མང་པོའི་ནང་ན་དེ་ལྟ་
བུའི་ཚུལ་གྱིས་གསུངས་སོ། །རྡོ་རྗེ་སེམས་དཔའ་འདིའི་སྒྲ་བཤད་བྱས་ན་དོན་གྱི་
སྙིང་པོ་རིག་པའི་ངོ་བོ་ཅིར་ཡང་མ་གྲུབ་ཅིང་མ་དམིགས་པ་དེའི་གསལ་ཆ་དེ་རྡོ་རྗེ་ཡིན་
ཞིང་། དེའི་རང་བཞིན་སྣང་ཡང་བདེན་པར་མ་གྲུབ་པ་སེམས་དཔའ། དེའི་
གཤིས་ལུགས་ངོ་མ་དེ་གསལ་སྟོང་ཟུང་འཇུག་མཐའ་བྲལ་བློ་འདས་ཆེན་པོར་ལ་ཟླ་
ནས་ཉམས་སུ་ལེན་པ་དེ་ཉིད་བཤགས་བྱ་བཤགས་བྱེད་སྦྱང་བྱ་སྦྱོང་བྱེད་དང་བྲལ་
353



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
བའི་འཁོར་འདས་གཉིས་མེད་ཀྱི་སྦྱང་ཚུལ་ཡིན་ནོ། །སྤྱིར་གྱིས་བཤགས་པ་འདི་
ལ་རབ་འབྲིང་ཐ་གསུམ་ཡོད་ལ། དབང་པོ་རབ་ཀྱིས་ལྟ་བས་བཤགས་པ།
འབྲིང་གིས་སྒོམ་པས་བཤགས་པ། ཐ་མ་ཞིག་ཡིན་ན་འགྱོད་བཤགས་སྨེ་ངག་
གིས་བཤགས་རྒྱུ་དེ་ལྟར་ཡིན་ཞིང་། གང་ཟག་དབང་པོ་ཡང་རབ་གནས་ལུགས་
ཀྱི་ལྟ་དོན་ཐག་ཆོད། དེ་ལ་བརྟན་པ་ཐོབ་སོང་བ་ཞིག་གིས་ནི་བཤད་མ་ཐག་པ་
ལྟར་དུ་བཤགས་བྱ་བཤགས་ཡུལ་བཤགས་བྱེད་ཐམས་ཅད་པོ་འཁོར་གསུམ་ཡོངས་
སུ་དག་པ་ལས་མི་འདའ་བའི་ཐོག་ནས་ཡེ་དག་བྱར་མེད་མ་བཅོས་བློ་བྲལ་ཡེ་ནས་
བཅིང་གྲོལ་མེད་པའི་དག་པ་དེའི་ངང་ལ་འགྱུ་བ་ཕྲ་རགས་གང་ཤར་རང་གྲོལ་རྗེན་པ་
ལྷག་གེར་བཞག་པ་དེ་ཉིད་ལྟ་བའི་ཀློང་བཤགས་ཡིན་ཏེ། ཨོ་རྒྱན་ཆེན་པོས།
ཐོས་བསམ་འབད་རྩོལ་སྒོམ་པ་དང་། །མི་བསྒོམ་མི་རྟོག་བྱར་མེད་
སོགས། །གང་ལྟར་བྱས་ཀྱང་བཅོས་མའི་ལམ། །མ་བཅོས་ཆོས་སྐུའི་ཀློང་དུ་
བཤགས། །ཞེས་གསུངས་སོ། །དབང་འབྲིང་གིས་སྒོམ་པས་བཤགས་པ་
ཞེས་པ་དེ་ཉིད་ཇི་ལྟར་སྒོམ་དགོས་ཞེ་ན། ཕྱི་སྣང་བ་སྣོད་ཀྱི་འཇིག་རྟེན། ནང་
གཡོ་བ་བཅུད་ཀྱི་སེམས་ཅན། རང་ལུས་ཕུང་ཁམས་སྐྱེ་མཆེད་དང་བཅས་པ་
ཐམས་ཅད་རྒྱལ་བ་ཞི་ཁྲོའི་དཀྱིལ་འཁོར་ཉག་གཅིག་ཏུ་བསྒོམས་ནས་སྒོ་གསུམ་
དཀྱིལ་འཁོར་གསུམ། སྣང་གྲག་རིག་གསུམ་ལྷ་སྔགས་ཆོས་ཉིད་ཀྱི་ངང་ལས་མ་
གཡོས་པར་བྱས་ན་ཉམས་ཆགས་དག་པ་ཡིན་ལ། དབང་པོ་ཐ་མ་དེ་ཉིད་ཀྱིས་
འགྱོད་བཤགས་སྨེ་ངག་གི་བཤགས་ལུགས་ལ་སྟོབས་བཞི་ཚང་བའི་སྒོ་ནས་བཤགས་
དགོས་ཤིང་། དེའི་དམིགས་གནད་གོང་གི་རྡོར་སེམས་བསྒོམ་བཟླས་ལྟར་རང་གི་
གཡས་གཡོན་ལ་ཚེ་འདིའི་ཕ་མ་གཉིས་དང་དགྲ་བགེགས་གཉིས། མདུན་དུ་



གཏོར་བྲོ་བརྡུང་བ།
བཤགས་བྱ་དམིགས་བསལ་བ། མཐའ་སྐོར་ལ་སེམས་ཅན་ཐམས་ཅད་བཤགས་
སྦྱང་གི་ཆེད་དུ་རང་ཉིད་དང་འདུན་པ་ཆིག་སྒྲིལ་དུ་འཁོད་པར་བསམས་ནས།
ཕྱོགས་བཅུའི་དུས་བཞིའི་བདེ་བར་གཤེགས་པ་ཐམས་ཅད་རྒྱལ་བ་ཞི་ཁྲོའི་དཀྱིལ་
འཁོར་ཉག་གཅིག་ཏུ་ཤར་བ་ལ་ཡིད་ཁྱེད་ཤེས་བློ་འགེལ་གྱིས་བཤགས་ཡུལ་ལ་
འདུན་པ་རྩེ་གཅིག་ཏུ་གཏོད་པ་དེ་ཉིད་རྟེན་གྱི་སྟོབས། རང་དང་གཞན་གྱིས་
བསགས་པའི་སྡིག་སྒྲིབ་ཉེས་ལྟུང་བསགས་པ་དེ་ཉིད་ལ་སྙིང་ནས་གནོང་ཞིང་འགྱོད་
པ་བྱེད་པ་དེ་ཉིད་སུན་འབྱིན་པའི་སྟོབས། ད་ཕྱིན་ཆད་སྲོག་དམར་བོ་འདི་ལ་བབས་
ཀྱང་དེ་ལྟ་བུའི་ལས་ངན་བསགས་ན་ཤི་བ་ཡིན་བསམ་པའི་ཞེ་གཅོད་བྱེད་པ་དེ་ཉིད་
སྡོམ་པའི་སྟོབས། རཱུ་ཏྲའི་སྨེ་བཤགས་དང་། ལྟུང་བ་བཤགས་པའི་མདོའམ་
ཕུང་པོ་གསུམ་པའི་མདོ། གཏེར་གཞུང་གི་ཆོ་གའི་ནང་ནས་འབུད་པའི་བཤགས་
པ་འདི་ཚོ་བཏོན་ནས་དོན་ཡིད་ལ་དྲན་པ་དེ་གཉེན་པོ་ཀུན་ཏུ་སྤྱོད་པའི་སྟོབས་ཡིན་
ནོ། །དེ་ལྟར་བཤགས་པར་བྱས་ན་སྒྲིབ་གཉིས་དག སྒྲིབ་གཉིས་དག་ཚེ་
ཚོགས་གཉིས་རྫོགས། ས་ནས་སར་འཕར་ནས་སངས་རྒྱས་ཀྱི་འབྲས་བུ་དངོས་དེ་
ལ་མ་ཐུག་གི་བར་དུ་ཡོངས་སུ་རྫོགས་པར་འགྱུར་རྒྱུ་དེ་སྟོན་པ་ཀུན་ཏུ་བཟང་པོ་ཉིད་
ཀྱིས་བཀའ་བསྩལ་བ་ཞིག་གོ །སྡིག་པ་དག་ལུགས་འདི་ལ་རྟོགས་པས་དག་པ་
ཞེས་པ། བཤགས་པས་དག་པ་ཞེས་པ། གཉེན་པོས་དག་པ་ཞེས་པ། མྱོང་
བས་དག་པ་ཞེས་པ་བཞི་ལྟ་བུ་ཞིག་ཡོད་ཅིང་། རྟོགས་པས་འདག་པ་དེ་གང་ཡིན་
ན་བདག་མེད་རྟོགས་པའི་ཤེས་རབ་ཀྱིས་འཁོར་འདས་ཀྱི་ཆོས་ཐམས་ཅད་སྣང་ཡང་
བདེན་ཞེན་མེད་པར་རྟོགས་ན་ལས་དང་ལས་ཀྱི་འབྲས་བུས་དེ་ལ་གནོད་པ་མ་ཡིན་ལ།
ཉིན་བཞིན་བྲམ་ཟེ་གསོད་པ་དང་ལ་སོགས་པའི་ལུང་དོན་བཞིན་ཡིན་ཀྱང་དེ་ལྟ་བུ་དེང་
355



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སོང་དཀའ་བ་དཀོན་པ་གཉིས་ཀའི་དུས་ཚོད་ཡིན་ནོ། །བཤགས་པས་དག་པ་ཞེས་
པ་སྟོབས་བཞི་ཚང་བས་བཤགས་པ་སྟེ་མཚམས་མེད་ཀྱི་ལས་ཡིན་ཀྱང་བྱང་བར་
གསུངས་ཏེ། སྒྲིབ་པ་ཀུན་རྫོབ་ཉིད་ཡིན་ཕྱིར། །སྦྱངས་ན་འདག་པར་གདོན་མི་
ཟ། །ཞེས་སོ། སྦྱང་རྒྱུ་ཡོད་མོད་སྡིག་པ་ཕྲ་མོ་ཡིན་ཀྱང་ཆུད་ཟ་བ་མ་ཡིན་
པས་འཕྲལ་དང་འཕྲལ་དུ་བཤགས་པ་བྱེད་རྒྱུ་དེ་ཉིད་གལ་ཆེན་དོན་ཆེན་ཡིན་
ནོ། །གཉེན་པོས་དག་པ་ཞེས་པ་ཇི་ལྟ་བུ་ཡིན་ཞེ་ན། མི་དགེ་བ་ཆུང་ངུ་ཡིན་ན་
ཡང་གཉེན་པོའི་དགེ་བ་ཆེན་པོ་ཞིག་བསྟེན་ན་མི་དགེ་བ་དེ་ཟིལ་གྱིས་གནོན་ཏེ་བག་ལ་
ཞ་ནས་གནོད་མི་ནུས། བཤགས་པས་འདག་པ་ཞེས་པ་བྲམ་ཟེ་དུང་ཕྲེང་ཅན་གྱི་ལོ་
རྒྱུས་ན་རཀ་དོང་སྤྲུགས་ཀྱི་རྒྱུད་ནས་བྱུང་བའི་གཏམ་བརྒྱུད་ལྟར་དུ་ཡིན་
ནོ། །དེའི་གཏམ་བརྒྱུད་དེ་ཇི་ལྟར་ཡིན་ན་བྲམ་ཟེ་ཞིག་དུང་གི་ཕྲེང་བ་གྱོན་པའི་རྫུ་
འཕྲུལ་དང་ལྡན་པ་ཞིག་ལ་སློབ་མ་རྒྱལ་བོའི་བུ་ཞིག་ཡོད་ལ། བྲམ་ཟེའི་བསམ་པ་
བཟང་པོ་ཡིས་རང་གིས་ཅི་ཤེས་གང་ཤེས་དེ་ཉིད་དེ་ལ་བསླབས་ནས་རིག་པའི་གནས་
ལྔ་ལ་མཁས་པ་ཞིག་རྒྱལ་པོའི་བུ་དེ་ཉིད་གྱུར་ཏོ། །བར་ཞིག་ཏུ་རྒྱལ་པོའི་བུ་ལ་
བསམ་ངན་གདུག་པ་ཅན་ཞིག་ཤར་ནས་ངའི་གོང་ན་སློབ་དཔོན་འདི་ཉིད་མ་གཏོགས་
འཇིག་རྟེན་ཁམས་ན་མི་འདུག འདི་རང་ཉིད་ཀྱི་གོང་ན་མངགས་རྒྱུ་མི་འདུག་
བསམ་ནས་བྲམ་ཟེ་ལ་རྒུན་ཆང་བླུད་ནས་བཟི་ཁར་བཞག་ནས་བཟི་སྟེ་རོ་ལྟ་བུ་ཞིག་ཏུ་
གྱུར་ཚེ་བྲམ་ཟེའི་མིག་ལ་ཁབ་ཀྱིས་བཙགས། ལྕེ་ལྕགས་ཀྱུས་དྲངས། ལུས་
ལ་རུས་སྦལ་གྱིས་ཁྲག་གིས་བྱུག་ བུད་མེད་མང་པོ་ལ་བྲམ་ཟེའི་ལུས་རྡོག་རྫིས་
བྱེད་དུ་བཅུག སྐྱིད་པ་གཉིས་ཀ་བཅད་ནས་བཞག་གོ །ཕྱི་ཉིན་ནངས་མོར་བྲམ་
ཟེ་ཡར་ལ་བཟི་དྭངས་ཏེ་དྲན་པ་རྙེད་ནས་གཅིག་ལྟ་སྐབས་མིག་ལོང་ནས་ཕྱེ་རྒྱུ་མེད་
356



གཏོར་བྲོ་བརྡུང་བ། །
ཅིང་ལྟ་བྱེད་མིག་ཀྱང་མེད། ཟུར་ན་སུ་ཡོད་འབོད་དགོས་བསམ་ཚེ་ལྕེ་མེད་ནས་
ཁ་གྲག་རྒྱུ་མེད་ཅིང་འབོད་བྱེད་ཀྱི་ལྕེ་མེད། ལངས་ནས་འགྲོ་དགོས་དྲན་དུས་
ལང་རྒྱུ་མེད་ཅིང་ལང་བྱེད་ཀྱི་སྐྱིད་པ་བྲག་ཚར་སོང་། བུད་མེད་མང་པོས་བརྫིས་
པར་བྱས་པས་གྲིབ་ཀྱི་དབང་གིས་འགུལ་མ་ཐུབ། རུས་སྦལ་གྱི་ཁྲག་གིས་ལུས་
མགོ་རྔ་མེད་པར་བྱུག་པས་ཆུ་བུར་ཤ་སྟག་བུད། དེའི་སྟེང་དུ་ལུས་འཁུམ།
དྲན་པ་ཡང་ཉམས་ལ་ཁད་དུ་གྱུར་ནས་དེ་ལྟར་ཉམ་ཐག་པའི་གནས་སུ་གྱུར་ཡོད་
དོ། །དེ་ནས་བྲམ་ཟེས་བསམ་བློ་ཞིག་བཏང་དུས་ངས་འདི་ལྟར་མ་ཤི་གསོན་
དམྱལ་གྱི་སྡུག་ཅིག་རིག་རྒྱུ་འདི་ཚེ་རབས་སྔོན་གྱི་ལས་ཀྱི་རྣམ་པར་སྨིན་པ་སྨིན་པ་
ཞིག་གམ་མིན་ཏེ་གཅིག་གིས་ཕྲག་དོག་གིས་གོང་ལ་ཤོར་དོགས་བྱས་ནས་འདི་ལྟར་
བྱས་པ་ཡིན་བསམ་ནས་གཅིག་བརྟགས་པས་སློབ་མ་རྒྱལ་པོའི་ཕྲུ་གུས་བྱས་པ་ཡིན་
པར་ཧ་གོ་སྟེ་བྲམ་ཟེས་དམོད་པ་བོར་བ་ཡིན་ཏེ། རྒྱལ་བོའི་ཕྲུ་གུ་ཁྱོད་ལ་ངས་ཡོན་
ཏན་ཆ་ཚང་བསླབས་ནས་ང་ལ་དྲིན་ལན་མེད་པའི་ཐོག་ཏུ་འདི་འདྲས་དྲིན་ལན་ལོག་
འཇལ་བྱས་པ་དེ་ཉིད་ཀྱིས་ཁྱོད་ལ་སྲོག་གི་ལན་ཆགས་ཀྱིས་ཚེ་ཐུང་ཐུང་དུ་གྱུར།
ཤི་མ་ཐག་ཏུ་སེམས་ཅན་ལུས་སྲུལ་བོ་ཅན་དུ་སྐྱེས། དེའི་ལུས་ལ་མིག་མེད་པ།
ལྐུགས་པ་ཡིན་པ། རྐང་བ་ཆད་ཡོད་པ། འཛེ་དང་ཤུ་བ། ལུས་ལ་ཤ་ཟ་མོ་
སྟོང་གིས་ཚང་བཅའ་བ་ཚང་མ་ཁྱོད་ཀྱི་ལུས་ཐོག་ལ་དེ་ལྟར་ཡོང་བར་ཤོག ཚེ་
འཕོས་ནས་ཀྱང་ཚ་གྲང་གི་དམྱལ་ཁམས་བཅུ་དྲུག་ལ་ཁ་འཁོར་ནས་ཐར་བའི་དུས་
ཤིག་མེད་པར་ཤོག ཚེ་རབས་ཐམས་ཅད་དུ་འཕགས་པའི་ཞལ་ཉི་ཞུར་འདྲ་ཞིག་མི་
མཐོང་བར་བྱང་ཆུབ་མྱུ་གུ་སྔོ་བསྐམ་དུ་འགྲོ་བར་གྱུར་ཅིག་ཅེས་སྨྲས་ཏེ་སྨོན་ལམ་
ལོག་འདེབས་བྱས་ནས་དེ་ལྟར་བྲམ་ཟེས་དམོད་པ་བོར་བར་བྱས་པ་ཡིན་ནོ། །དེ་
357



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ལྟར་དམོད་ངན་བོར་བས་བྲམ་ཟེ་རང་ཉིད་ཀྱི་ངན་སེམས་ཀྱིས་དམོད་པ་བོར་བས་བྲམ་
ཟེ་ལ་ཡང་སྡིག་པ་འབྱུང་བ་ཡིན་ཞིང་། རྣམ་པར་སྨིན་པ་འབྱུང་ལ། དེ་ནས་
ཡུན་རིང་ཞིག་མ་འགོར་ནས་བྲམ་ཟེ་ཡང་ཤི་སོང་། ཤི་མ་ཐག་ཏུ་དུར་ཁྲོད་ཅིག་གི་
ནང་ན་བྱ་ཁ་ཏ་མགོ་དཀར་བོ་ཅན་ཞིག་ཏུ་སྐྱེས་པ་དང་། དེའི་མཚམས་སུ་རྒྱལ་
བོའི་ཕྲུ་གུ་དེ་ཡང་ཤི་སོང་། ཤི་ནས་བྲམ་ཟེའི་རིགས་ཀྱི་སྐྱེས་པ་ཕོ་ལུས་ཤིག་
བླངས། ཁོ་རང་ཉིད་ན་ཚོད་སྨིན་ནས་ཁྱིམ་སོ་བཟུང་སྟེ་བུ་ཞིག་སྐྱེ་བའི་དོན་དུ་མོ་
ལུང་བསྟན་གཏོ་སྐུ་རིམ་བྱས། ལན་ཆགས་ཀྱི་དབང་གིས་དུར་ཁྲོད་ཀྱི་བྱ་ཁ་ཏ་
མགོ་དཀར་བོ་དེ་ཉིད་ཚེ་འཕོས་ནས་རང་ཉིད་ཀྱི་བུ་རུ་སྐྱེས། དེ་སྐྱེ་བའི་སྐབས་སུ་
དེའི་སྐྱེ་བ་ཡིན་པའི་རྟགས་མཚན་དེ་ཉིད་ཁོ་རང་གིས་ཧ་གོ་སོང་ཞིང་། དེ་ཡིན་
དུས་ཕ་རྒན་གྱིས་དུར་ཁྲོད་ཀྱི་བྱ་ཁ་ཏའི་སྐྱེ་བ་དེ་ཉིད་ཀྱི་བུ་དེ་ཕ་ཡིས་ཐབས་ཤིག་
བསྒྲིགས་ཏེ་ཡང་བུ་དེ་བསད། ཡང་དེའི་ཕྱི་ལོར་བུ་དེ་ཚུར་ལ་སྐྱེས་པ་ཡིན་ལ།
དེ་དུས་ཁ་ཏ་མགོ་དཀར་ཅན་གྱི་སྐྱེ་བ་ཡིན་པར་མ་ཤེས་སོ། དེའི་བུ་དེའི་མགོར་
ལྕགས་ཀྱི་འཛེར་བ་ཞིག་སྐྱེས་ཡོད་ལ། འཛེར་བ་ཇེ་ཆེ་ཇེ་ཆེར་གྱུར་ཏེ་བར་ཞིག་ཏུ་
ཐོད་པ་ཡང་གད་སོང་། བུ་ཡི་ངོ་ཡི་མདངས་ཤོར་ནར་སོན་རྒྱུ་མེད་པར་ཉམ་ཐག་
པ་ཞིག་ཏུ་གྱུར། རྩིས་པས་བརྩིས་བྱས། མོ་བས་མོ་བཏབ། རིམ་གྲོ་འདི་
མ་བྱས་བསམ་པ་ཞིག་མེད་ཀྱང་ཕན་ཐོགས་ཅན་ཞིག་མ་ཡོང་ངོ༌། །ལས་ཀྱི་ལན་
ཆགས་ཀྱི་དབང་གིས་ཕ་ཡིས་སེམས་ཀྱིས་མ་བཟོད་ནས་བུ་ཡི་མགོ་ཡི་འཛེར་བ་ཆེན་
པོ་དེ་ལྕེ་ཡིས་ཉིན་ཞིག་བལྡགས་པས་འཛེར་བ་ཇེ་ཆུང་ལ་སོང༌། བུའི་ངོ་མདངས་
ཀྱང་ཇེ་བཟང་དུ་གྱུར། ནར་སོན་རྒྱུ་ཡོད་པར་གྱུར་ཏོ། དེ་ནས་མི་ཆེན་དུ་ལོག་
དུས་བྲམ་ཟེ་མིའི་ཐོད་པ་ཅན་ཞེས་བྱ་བ་དེ་ཡིས་ཐོགས་པ་ཡིན་ཞིང༌། དེའི་འཛེར་བ་
358



གཏོར་བྲོ་བརྡུང་བ།
དེ་ཟད་མ་ཐག་ཏུ་ཕ་ཡི་ལྕེ་ལ་རྨར་གྱུར་ནས་དེས་ཤི་རྐྱེན་བྱས་ཏེ་ཤི་སོང་ངོ༌། །རང་
གི་ཉེས་བྱས་དང་བྲམ་ཟེའི་དམོད་པ་བོར་བའི་སྟོབས་ཀྱིས་སེམས་ཅན་ལུས་སྲིལ་བོ་
ཅན་གཅེར་བུ་པ་ཞེས་པའི་སྐྱེ་བ་བླངས་ནས་ལུས་ལ་ནད་སྣ་ཚོགས་ཀྱིས་མནར།།
ཤ་ཟ་མོ་སྟོང་གིས་ཚང་བཅས། བྱང་ཆུབ་ཀྱི་མྱུ་གུ་སྔོ་བསྐམས་སུ་གྱུར། འགྲོ་
བ་རིགས་དྲུག་གི་སྡུག་བསྔལ་དུས་གཅིག་ལ་མྱོང་ནས་བྲམ་ཟེའི་དམོད་པ་ཇི་མ་ཇི་
བཞིན་དུ་སྡུག་བསྔལ་མྱོང་བ་ཡིན་ནོ། །དེའི་སྐབས་སུ་ཕྱོགས་བཅུའི་བདེ་བར་
གཤེགས་པ་ཐམས་ཅད་ཀྱི་ཐུགས་ཡེ་ཤེས་ཆེན་པོ་ལས་ཀུན་རིགས་རྣམ་པར་སྣང་
མཛད་དང་། ཀུན་ཏུ་བཟང་པོ་གཉིས་སུ་སྤྲུལ་ལོ། ཡང་ཀུན་ཏུ་བཟང་པོའི་བྱིན་
རླབས་ཀྱིས་རྡོ་རྗེ་སེམས་དཔར་སྤྲུལ། རྣམ་པར་སྣང་མཛད་ཀྱི་བྱིན་རླབས་ཀྱིས་
ཕྱག་ན་རྡོ་རྗེར་སྤྲུལ་ནས་སྤྲུལ་གཞི་གཉིས་ཀས་སྤྲུལ་པ་གཉིས་ཀ་ལ་བཀའ་བསྩལ་
བའི་ཚུལ་གྱིས་འདོད་ཁམས་ཀྱི་གནས་རིས་མར་ཀི་ན་སློབ་མས་སློབ་དཔོན་ལ་ལས་
མི་རུང་བར་བྱས་པའི་རྣམ་སྨིན་ཞིག་གིས་སེམས་ཅན་ལུས་སྲིལ་བོ་ཅན་གཅེར་བུ་པ་
ཞེས་པ་སྡུག་བསྔལ་གྱིས་གདུང་ནས་བྱང་ཆུབ་ཀྱི་མྱུ་གུ་བསྐམས་ཏེ་ཤི་མ་ཐག་ཏུ་
དམྱལ་བར་སྐྱེས་ནས་དམྱལ་ཁམས་བཅུ་དྲུག་གི་ནང་ནས་ཐར་གྱིན་མེད་ལ། ཁྱེད་
གཉིས་ཀས་དེ་ལས་ལྡོག་ཅིག་ཅེས་གསུངས་ཚེ་རྡོ་རྗེ་སེམས་དཔའ་དང་ལག་ན་རྡོ་རྗེ་
རྣམ་པ་གཉིས་ཀྱིས་འདུལ་བའི་དུས་ལ་བབ་ཡོད་ན་ལྡོག་པའི་ཐབས་བསྟན་དུ་གསོལ་
ཡར་ལ་ཞུས་པས་ཀུན་ཏུ་བཟང་པོས་རྡོ་རྗེ་སེམས་དཔའ་ལ་རིགས་ཀྱི་བུ་རྣལ་འབྱོར་སྤྱི་
ཁྲུས་ན་རཀ་དོང་སྤྲུགས་འགྱོད་ཚངས་ཀྱི་རྒྱལ་པོ་སེམས་ཅན་དེའི་རྣ་བར་སྒྲོགས་ཞེས་
དང༌། ལུས་ངག་ཡིད་གསུམ་གྱི་སྒོ་ནས་འགྱོད་ཚངས་བྱེད་དུ་བཅུག་ནས་ལྡོག་
པར་མཛོད་ཅེས་གསུངས་པ་དང་། ཀུན་རིགས་རྣམ་པར་སྣང་མཛད་ཀྱིས་ལག་ན་
359



ལས་བྱུང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
རྡོ་རྗེ་ལ་རིགས་ཀྱི་བུ་ཕྱི་ནང་གསང་གསུམ་གྱིས་དབང་བསྐུར་ནས་ལྡོག་ཅིག་ཅེས་
གསུངས་སོ། །དེ་ལྟར་གསུངས་དུས་དཔལ་རྡོ་རྗེ་སེམས་དཔའ་དང་ལག་ན་རྡོ་རྗེ་
གཉིས་ཀ་བྲམ་ཟེ་མིའི་ཐོད་པ་ཅན་དང་སེམས་ཅན་ལུས་སྲིལ་བོ་ཅན་དེ་གཉིས་ཀའི་
གམ་དུ་བྱོན་ནས་རྡོ་རྗེ་སེམས་དཔས་འདི་ལྟར་གསུངས་ཏེ་བྲམ་ཟེ་མིའི་ཐོད་པ་ཅན་དང་
སེམས་ཅན་ལུས་སྲིལ་བོ་ཅན་ཁྱེད་གཉིས་ཀ་ཚེ་ཡི་ཡར་སྔོན་ན་སློབ་དཔོན་དང་སློབ་མ་
དམ་ཚིག་ཉམས་སོང་བ་དེ་ཉིད་བསྐལ་བའི་མཐར་ཡང་སྡུག་བསྔལ་ཐར་རྒྱུ་མེད་པ་
འདི་ལྟ་བུ་ཞིག་གི་གནས་ཚུལ་ལ་ལྷུང་ཡོད་པས། བདེ་བར་གཤེགས་པ་ཐམས་
ཅད་ཀྱི་ཐུགས་རྗེའི་བྱིན་རླབས་ཀྱིས་བསྐུལ་ནས་སེམས་ཅན་ལས་ངན་པ་ཅན་ཁྱེད་
གཉིས་ཀ་དྲང་ཕྱིར་ཡོང་བ་ཡིན་པས་བཤགས་ཚངས་གྱིས་གསུངས་པས། བྲམ་
ཟེ་མིའི་ཐོད་པ་ཅན་གྱིས་བདག་ཅག་ལས་ངན་པའི་སེམས་ཅན་ལ་ཉེས་པ་བཤགས་
ཐབས་དེ་ཁྱེད་རྣམ་པས་བསྟན་དུ་གསོལ་ཞེས་ཞུས་པ་དང་། དེ་ནས་རྡོ་རྗེ་སེམས་
དཔས་རྣལ་འབྱོར་སྤྱི་ཁྲུས་འགྱོད་ཚངས་དོང་སྤྲུགས་ཀྱི་ཆོས་བསྟན་ཏོ། །ལག་ན་
རྡོ་རྗེས་རིམ་པ་བཞིན་དུ་དབང་བསྐུར་མཛད་ནས་དེ་གཉིས་ཀྱི་བྱང་ཆུབ་ཀྱི་མྱུ་གུ་སྔོ་
བསྐམས་སུ་གྱུར་བ་སླར་གསོས་ཏེ། བྲམ་ཟེ་མིའི་ཐོད་པ་ཅན་དང་། སེམས་
ཅན་ལུས་སྲིལ་བོ་ཅན་དང་། ཕྱོགས་བཅུའི་གསང་སྔགས་ཀྱི་ཆོས་སྒོར་ཞུགས་པ་
རྣལ་འབྱོར་པ་ཕོ་མོ་མང་པོ་ཞིག་གིས་ཀུན་གཞི་བྱང་ཆུབ་ཀྱི་སེམས་དང་ཕྲད་དེ་འབད་
པས་རིག་འཛིན་གྱི་ས་ལ་ཕྱིན་པར་གྱུར་ཏོ་ཞེས་པའི་ལོ་རྒྱུས་འུ་ཚོས་འདོན་གྱིན་ཡོད་
པའི་ནང་ལྟར་བཤགས་པར་བྱས་ནས་དེ་ལྟར་དག་སོང་བ་ཡིན་ནོ། །རྟོགས་པས་
འདག་པ། གཉེན་པོས་འདག་པ། བཤགས་པས་འདག་པ་གསུམ་ཁ་མ་ལྡན་
ན་མྱོང་བས་འདག་པ་དགེ་སློང་ཐར་བ་ནག་པོའི་སྐྱེ་བརྒྱུད་ལྟར་དུ་ཡིན་ལ། གཉེན་
360



གཏོར་བྲོ་བརྡུང་བ།
པོས་མ་འཆགས་ན་རང་གཞན་ཐམས་ཅད་ལ་དེ་ལྟ་བུ་ཞིག་ལས་མི་འདའ་བ་ཡིན་
ཞིང་། དེ་ལྟར་བཤགས་ཚུལ་དང་འདག་ཚུལ་མང་པོ་ཡོད་པའི་ནང་གི་གཞུང་
འདིའི་སྐབས་སུ་གཉེན་པོས་འདག་པ་དང་བཤགས་པས་འདག་པ་གཉིས་ཀ་གཙོ་བོར་
གསུངས་པ་ཡིན་ནོ། །དེས་ན་ཞི་ཁྲོ་ཞེས་པ་ཟ་ཆོག་འདོན་ཆོག་ཡིན་པའི་སྣང་བ་
དང༌། འདིའི་མཆོད་པ་བཅའ་བཤམས་ཚོ་ཅི་བྱུང་གང་བྱུང་གིས་ཆ་མི་ཚང་བ་ལྟ་བུ་
དང་། འདོན་པ་གསུང་ཆོག་ཡིན་ན་ཆོ་ག་ཆ་མི་ཚང་བ་དེ་ཚོ་ཉེས་པ་ཤིན་ཏུ་ནས་
ཀྱང་ཆེ་བ་ཡིན་ཞིང་། དམ་པ་གོང་མའི་ཕྱག་སྲོལ་གྱི་ཞི་ཁྲོའི་གནས་བརྒྱ་དེ་ཚོ་ཆད་
མ་ཤོར་ན་ཡག་པ་དང་། དེ་ཤི་བོ་གཅིག་དང་ཡོན་བདག་གཅིག་གི་དོན་མ་ཡིན་
ལ། ། བསྟན་སྲོལ་བཟང་པོའི་ཕྱག་རྗེས་ནུབ་དང་མི་ནུབ་ཀྱི་རྩ་བ་ལ་ཐུག་ཡོད་
དོ། །དེ་རིང་སླ་ལས་མགྱོགས་འདོན་བྱེད་ས་དེ་ཉིད་གཞན་ཡིན་ཀྱང་སོང་ཕོད་
གནང་ཕོད་ཅིག་ལ་ཉིན་གཅིག་དེའི་ལེ་ལན་ལྟ་བུ་དེ་ཉིད་རང་ལ་འཁོར་ཡོང་བ་ཡིན་
ཞིང༌། སྤྱོད་ངན་གཞན་ལ་བཞག་ན་ཐ་མར་རང་ལ་འཁོར་བ་དང༌། སྤྱོད་བཟང་
གཞན་ལ་བཞག་ན་ཐ་མར་རང་ལ་འཁོར་བ་དེ་ཉིད་འཇིག་རྟེན་གཏམ་གྱི་དཔེ་ཡིན་ལ།
གྲོང་ཆོག་ལ་བྱོན་ཁོམ་མེད་ན་མ་བྱོན་ན་ཡག་ཅིང་། གཅིག་བྱོན་དུས་སྔར་སྲོལ་
ལྟར་དུ་བྱས་ན་ཚེ་འདི་ཕྱི་རང་གཞན་འཕྲལ་ཕུག་ཐམས་ཅད་ལ་དེ་གནད་ཆུང་ཞིག་མ་
ཡིན་ནོ། །རང་གར་འཕྲོས་མོལ་དུ་ཞུས་པ་ཡིན་ལ། ཁྱད་པར་དུ་ཚེ་འདས་
གཤིན་པོ་དེ་ཚོ་སྡུག་ཐུག་ཉམ་ཐག་པའི་གནས་སྐབས་ལ་ཐུག་ཡོད་པས་བསྐྱེད་རྫོགས་
ཀྱི་ཏིང་འཛིན་དང་ལྟ་བ་ཁྱད་པར་ཅན་གྱིས་ཟིན་ན་བཤད་མ་དགོས་པ་དང་། མ་
མཐའ་ཡང་ཚིག་རྗེས་དོན་དྲན་གྱི་དད་དང་སྙིང་རྗེ་གཉིས་ཀས་མ་ཟིན་ཐབས་མེད་ཡིན་
ལ། འདི་ཐོས་པས་གྲོལ་བའི་ཆོས་དུས་གསུམ་སངས་རྒྱས་རྣམས་ཀྱི་གཤེགས་
361



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཤུལ་ཡིན་པས་ཡལ་བར་མ་དོར་ཞེས་གཏེར་གཞུང་རང་གི་ནང་དུ་ཡང་གསུངས་པ་
ལྟར་དུ་ཡིན་ནོ། །ཁྱད་པར་དུ་གདན་ས་འདིའི་ཕྱག་སྲོལ་ལ་བར་དོའི་ཐོས་གྲོལ་
ཆེན་མོ་འུ་ཚོའི་དུས་རྒྱུན་གྱི་ཁ་སྐད་ལ་ཐོས་གྲོལ་ཐོས་རྒན་མ་འདི་ཚོ་ཤི་བོ་ཡི་ཞེ་དགུའི་
རིང་ཐམས་ཅད་ལ་མ་འགྲུབ་ཀྱང་བདུན་གསུམ་པ་ཚུན་ཆད་ལྟ་བུ་ལ་བསྙེན་ཚད་ཡོད་
པ་བསྐྱེད་རྫོགས་ཀྱི་གནད་ཁྲོལ་བ་བླ་མཆོད་དཔོན་སློབ་གཉིས་རེ་གསུམ་རེ་བཞི་རེ་ཆེ་
འཛོམས་ཆུང་འཛོམས་ཀྱིས་གསུང་བའི་སྲོལ་ཚུགས་དང་དོན་ཆེན་པོ་ཡིན་ནོ། །དེ་
ཡིས་འུ་ཚོས་ནོངས་བཤགས་དང་སྦྲེལ་ཏེ་བཤགས་པའི་སྐོར་གྱི་འཕྲོས་དོན་བཤད་ཟིན་
ཏོ།།
།།
༼ཆ༽
དྲུག་པ་བཀྲ་ཤིས་བརྗོད་པ།
།
ད་ནི་གཏེར་གཞུང་དཀྱུས་ཀྱི་མཇུག་བསྡུའི་དྲུག་པ་བཀྲ་ཤིས་བརྗོད་པ་ནི༔
ཨོཾ་ཆོས་སྐུའི་བཀྲ་ཤིས་སྟོང་ཞིང་བདག་མེད་ཤོག༔
ཨཱལོངས་སྐུའི་བཀྲ་ཤིས་གསལ་ལ་འཛིན་མེད་ཤོག༔
ཧཱུྃ་སྤྲུལ་སྐུའི་བཀྲ་ཤིས་ཐུགས་རྗེའི་རྒྱུན་འབྱུང་ཤོག༔
གཞི་ཡི་བཀྲ་ཤིས་རང་རྒྱུད་དུལ་པར་ཤོག༔
ལམ་གྱི་བཀྲ་ཤིས་གཞན་རྒྱུད་སྦྱོང་བར་ཤོག༔
འབྲས་བུའི་བཀྲ་ཤིས་གཞི་ཐོག་སྨིན་པར་ཤོག༔
ཅེས་གསུངས་ཏེ། འདིའི་བཀྲ་ཤིས་འདི་གསུམ་སྐུ་གསུམ་དང་གཞི་ལམ་འབྲས་
གསུམ་ལ་སྦྱར་ནས་གསུངས་ལ། འདིའི་བཀྲ་ཤིས་ཀྱི་ཚིག་གི་ཐོག་མར་ཨོ་ཡོད་
362



བཀྲ་ཤིས་བརྗོད་པ།
པ་དང་སྤྱིར་བཏང་གི་སྔགས་ཐམས་ཅད་ཀྱི་འགོ་མར་ཨོ་ཡོད་པ་དེ་སྤྱིར་བཏང་གིས་
འདྲ་ཡང་འདྲ་བའི་ནང་གི་མི་འདྲ་བའི་གོ་དོན་སྐབས་དང་བསྟན་པ་ནི་སྤྱི་མཚུངས་ཡིན་
ཞིང་། ཁྱད་པར་དུ་བཀྲ་ཤིས་པའི་བརྡ་ཆད་ཨོཾ་སྭཱ་སྟི་ལྟ་བུ་འདི་ཚོ་འགོར་ཨོ་ཡོད་པ་
དེ་ནོར་བུ་འཛིན་པའི་སྙིང་པོ་བཀྲ་ཤིས་པར་བྱེད་པའི་སྙིང་པོ་ཡིན་པ་དང་། བཀྲ་
ཤིས་བརྒྱད་པའི་འགོ་ལ་ཨོ་ཡོད་པ་དེ་ཚོ་དེའི་རྒྱུ་མཚན་གྱིས་ཡིན་ཏེ། ཨོཾ་ནི་ཅི་
ཞིག་ཡིན་པར་བཤད། །མཆོག་དང་ནོར་སྟེར་དཔལ་དང་གཡང་། །སྐལ་
བཟང་རྣམ་པར་དང་ལྡན་ཞིང་། །དམ་བཅའ་བ་དང་བཀྲ་ཤིས་དོན།། །ཞེས་
གསུངས་སོ། །འདི་ནས་སྐུ་གསུམ་དང་སྦྱར་ཡོང་དུས་གཟུང་འཛིན་གཉིས་སྣང་
གི་རྟོག་པ་ཐམས་ཅད་སྐྱེ་འགག་མེད་པའི་ངང་དུ་རང་ཞི་ཞིང་རྟག་ཆད་གང་གི་ཡང་
མཐར་མ་ལྷུང་བ་བློ་འདས་ངོ་བོ་ཉིད་ཀྱི་ཆོས་སུ་གནས་པ་སྟོང་ཞིང་བདག་མེད་ཆོས་
སྐྱའི་བཀྲ་ཤིས་ཀྱིས་དེང་འདིར་ནང་གསལ་སྤྲོས་པ་དང་བྲལ་བའི་ཡེ་ཤེས་གདུལ་བྱའི་
རྒྱད་ལ་རྟག་ཏུ་འཆར་བའི་བཀྲ་ཤིས་ཤོག ངེས་པ་ལྔ་ལྡན་ཁ་སྦྱོར་ཡན་ལག་བདུན་
ལྡན་གྱི་བདག་ཉིད་གསལ་ལ་འཛིན་མེད་ལོངས་སྐུའི་བཀྲ་ཤིས་ཀྱིས་ཕྱི་གསལ་མཚན་
དཔེའི་རང་བཞིན་གཟུགས་སྐུའི་བཀོད་པ་རྒྱ་མཚོར་མངའ་དབང་འབྱོར་བའི་བཀྲ་ཤིས་
ཤོག གང་འདུལ་གདུལ་བྱའི་སྣང་ངོར་སྣ་ཚོགས་སྤྲུལ་བའི་རོལ་གར་སྤྲུལ་སྐུའི་
བཀྲ་ཤིས་ཐུགས་རྗེའི་རྒྱུན་འབྱུང་གིས་མཐའ་ཡས་སྤྲུལ་བའི་ཟློས་གར་གྱིས་འགྲོ་དོན་
རྒྱུན་མི་ཆད་པའི་བཀྲ་ཤིས་ཤོག་ཅེས་ཆོས་ལོངས་སྤྲུལ་གསུམ་གྱི་བཀྲ་ཤིས་དེ་ལྟར་དུ་
བཤད་པའོ། །ཡང་འདིའི་གཞི་ལམ་འབྲས་གསུམ་གྱི་སྐུ་གསུམ་ལོག་ལྡོག་ཏུ་སྦྱར་
ཏེ་བཤད་ན་གཞི་གནས་ལུགས་དོན་གྱི་ཆོས་ཉིད་མ་བཅོས་རང་བྱུང་གི་ཡེ་ཤེས་མ་
བཙལ་རང་ལས་རྙེད་པའི་རྟོགས་པས་བདག་རྒྱུད་གྲོལ་བ་དེ་གཞིའི་བཀྲ་ཤིས་ཀྱིས་
363



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
རང་རྒྱུད་དུལ་ནས་ལྟ་བའི་གདེང་ཆེན་རྙེད་ནས་རྣམ་བཞིའི་ཕྲིན་ལས་ལ་མངའ་དབང་
འབྱོར་བ་ཐུགས་རྗེ་རྒྱུན་ཆད་མེད་པ་སྤྲུལ་སྐུའི་བཀྲ་ཤིས་ཤོག་ ལམ་བསྐྱེད་རྫོགས་
རིམ་གཉིས་ཀྱི་སྒོམ་པས་ཐུགས་རྗེས་གཞན་རྒྱུད་སྒྲོལ་བའི་ཟུང་འཇུག་རྟོགས་པའི་ཡེ་
ཤེས་མངོན་དུ་གྱུར་ཏེ་ལམ་གྱི་བཀྲ་ཤིས་གཞན་རྒྱུད་སྦྱངས་བས་གདུལ་བྱ་སྨིན་གྲོལ་
ལ་འགོད་པ་རང་བཞིན་གསལ་བ་འགག་མེད་ལོངས་སྐུའི་བཀྲ་ཤིས་ཤོག འབྲས་
བུ་དག་པ་གཉིས་ལྡན་མ་འཁྲུལ་གཞི་ཡི་གནས་ལུགས་རིག་སྟོང་དབྱེར་མེད་ཀ་དག་
གཞི་ཡི་བཀྲ་ཤིས་ཀྱིས་མཚོན་བྱ་དོན་གྱི་ཡེ་ཤེས་འོད་གསལ་ཐིག་ལེ་ཉག་གཅིག་གི་
ཀློང་དུ་འགྲོ་ཀུན་ཕྱམ་གཅིག་ཏུ་གྲོལ་བ་རིས་མེད་ཁྱབ་བདལ་ཆོས་སྐུའི་བཀྲ་ཤིས་ཤོག་
ཅེས་གསུངས་པའོ། །ཅེས་བརྗོད་དབྱངས་བཅས་མེ་ཏོག་འམ་
༼ཇ༽ བདུན་པ་བསྔོ་བ་སྨོན་ལམ།
༼ཀ དངོས་བཤད་པ།
བདུན་པ་བསྔོ་བ་སྨོན་ལམ་ནི༔
ན་མོ༔ འཁོར་གསུམ་ཡོངས་སུ་དག་པའི་དགེ་བ་འདིས༔
ཁམས་གསུམ་འཁོར་བའི་སེམས་ཅན་མ་ལུས་པ༔
སྐུ་གསུམ་འབྲས་བུ་མྱུར་དུ་ཐོབ་པར་ཤོག༔
འགྲོ་བ་སེམས་ཅན་ཡོངས་ཀྱི་དཔལ་དུ་ཤོག༔
ཅེས་གསུངས་ཏེ། འདིའི་སྐབས་སུ་རྐང་པ་དང་པོས་འཁོར་གསུམ་ཡོངས་དག་
དམིགས་མཐའ་དང་བྲལ་བ་གང་བསྔོ་བྱའི་དགེ་བ་བསྟན། རྐང་པ་གཉིས་པས་
364



བསྔོ་བ་སྨོན་ལམ་བྱ་བ།
བསྔོ་ཡུལ་ཁམས་གསུམ་རིགས་དྲུག་གིས་བསྡུས་པའི་སེམས་ཅན་བསྟན་ལ།
རྐང་པ་གསུམ་པས་གང་ལ་བསྔོ་བའི་སྐུ་གསུམ་འདུས་པའི་ངོ་བོ་གཞི་འབྲས་དབྱེར་
མེད་པའི་བདག་ཉིད་དེ་ཉིད་བསྟན་ཅིང་། རྐང་པ་རྗེས་མས་དམ་པའི་ཆོས་ཟབ་མོ་
ཟབ་ཆོས་ཞི་ཁྲོ་དགོངས་པ་རང་གྲོལ་འདི་ཉིད་དུས་བསྐལ་བའི་མཐར་ཡང་ཉམས་པ་
མེད་པར་འགྲོ་བ་སེམས་ཅན་ཡོངས་ཀྱི་དཔལ་ལམ་རྒྱན་ནམ་ཐར་ལམ་དམ་པར་
བགྲོད་པའི་གསང་ལམ་དུ་འགྱུར་བར་ཤོག་ཅིག་ཅེས་གསུངས་པའོ། །འདིའི་འགོ་
ན་ན་མོ་ཞེས་ཕྱག་འཚལ་བའི་ཚིག་སྦྱར་ནས་གང་ལ་ཕྱག་འཚལ་བའི་ཡུལ་མཆོག་
གསུམ་རྩ་གསུམ་ཀུན་འདུས་རིགས་བརྒྱར་འདུས་པའི་དཀྱིལ་འཁོར་དཔང་པོར་
བཞག་ནས་བདེན་ཚིག་གི་མཐུ་ཅན་གྱི་སྨོན་ལམ་བཏབ་པ་ཡིན་ནོ། །ཡང་བསྔོ་བ་
དང་སྨོན་ལམ་སོ་སོར་བསྟན་པའི་དབང་དུ་བྱས་ན་རྐང་པ་སྔོན་མ་གསུམ་དེ་བསྔོ་བ་
གཙོ་བོ་དང༌། རྐང་པ་རྗེས་མ་སྨོན་ལམ་དུ་ངོས་བཟུང་ན་དོན་ལ་གནས་སམ་སྙམ།
བསྔོ་བ་དང་སྨོན་ལམ་གྱི་ཁྱད་པར་རྒྱུ་དགེ་བ་སྔོན་སོང་ཡོད་མེད་ལ་ལྟོས་ནས་གཙོ་
བོར་འཇོག་པ་དེ་ཉིད་རང་ལུགས་ཀློང་ཆེན་པའི་བཞེད་སྲོལ་དུས་རྒྱུན་འུ་ཚོས་བཤད་
ཅིན་ཡོད་པ་དེ་ཡིན་ནོ།།།
༼ཁ ལྷ་ཚོགས་གཤེགས་སུ་གསོལ་བ།
ལྷ་ཚོགས་གཤེགས་སུ་གསོལ་བ་ནི༔ འདི་གཙོ་བོ་རྡུལ་ཚོན་གྱི་དཀྱིལ་འཁོར་ལ་
བསྟེན་པའི་ཚོགས་སྒྲུབ་ཀྱི་སྐབས་ཀྱི་རྗེས་ཀྱི་བྱ་བའམ་ཡང་ན་མདུན་བསྐྱེད་བསྡུས་
སྒོམ་གྱི་དོད་པོར་བྱས་པའི་ལུགས་ཡིན་མ་གཏོགས་བདག་མདུན་དབྱེར་མེད་དུ་སྒྲུབ་
པའི་སྐབས་ན་མི་དགོས་སོ། །
365



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཨོ་ཁྱེད་ཀྱི་སེམས་ཅན་དོན་ཀུན་མཛད༔་
རྗེས་སུ་མཐུན་པའི་དངོས་གྲུབ་སྩོལ༔
སངས་རྒྱས་ཡུལ་དུ་གཤེགས་ནས་ཀྱང་༔
སླར་ཡང་འབྱོན་པར་མཛད་དུ་གསོལ༔
ཞེས་གསུངས་ཏེ། ཨོཾ་བཀྲ་ཤིས་པའི་ཚིག་གིས་སྣེ་དྲངས་ནས་གང་བྱ་བའི་དོན་པོ་
དེ་ལྷག་པར་གཟུགས་བརྙན་གྱི་དཀྱིལ་འཁོར་དུ་སྤྱན་དྲངས་པའི་ལྷ་ཚོགས་ལ་ཆོས་ཀྱི་
དབྱིངས་ལ་ཡུལ་གྱི་མིང་གིས་བསྙད་ནས་སླར་ཡང་འབྱོན་ཞུས་དང་བཅས་ཏེ།
བཛྲ་མུཙྪརྡོ་རྗེའི་དབྱིངས་སུ་གཤེགས་ཞེས་པའི་མདུན་བསྐྱེད་ཡེ་ཤེས་པ་གདོད་མའི་
འཁོར་ལོ་ལ་བསྲེས་པའི་དོན་ཡིན་ནོ།།
༼ག རྗེས་སུ་རྫོགས་རིམ་བསྒོམ་པ། །
རྗེས་སུ་རྫོགས་རིམ་བསྒོམ་པ་ནི༔
གཟུགས་སྣང་ཐམས་ཅད་ཞི་ཁྲོའི་ལྷ་ཚོགས་གསལ༔
ལྷ་ཚོགས་ནམ་མཁའི་འཇའ་ཚོན་ཡལ་པ་ལྟར་
སྣང་སྟོང་གཉིས་མེད་མཐའ་བྲལ་ངང་ལ་བཞག༔
སྒྲ་གྲགས་ཐམས་ཅད་ཞི་ཁྲོའི་ལྷ་ཚོགས་གསུང་༔
གྲགས་སྟོང་ནམ་མཁའི་འབྲུག་སྒྲ་ཡལ་བ་ལྟར༔
གྲགས་སྟོང་བརྗོད་མེད་ངང་ལ་མཉམ་པར་བཞག༔
དྲན་བསམ་ཐམས་ཅད་ཞི་ཁྲོའི་ཐུགས་སུ་ཤར༔
ཤར་གྲོལ་ཀློང་ཐུམ་མཁའ་ལ་སྤྲིན་དེངས་ལྟར༔
།
366



བསྔོ་བ་སྨོན་ལམ་བྱ་བ།
བ གས་དགོངས་མ་བཅོས་སྐྱེ་མེད་ངང་ལ་བཞག༔
ཅེས་གསུངས་ཏེ། འདི་རྟག་མཐའ་བསལ་བའི་ཆེད་དུ་སྒོ་གསུམ་གྱིས་བསྡུས་པའི་
ལྷ་སྔགས་ཡེ་ཤེས་སུ་ཤར་བ་ཐམས་ཅད་སྐྱེ་མེད་ཀྱི་ཀློང་དུ་བཞག་པ་ཡིན་ཞིང་།
བདག་ཉིད་ལྷ་ཡི་སྐུ་གསུང་ཐུགས་འོད་དུ་ཞུ་ནས་ནམ་མཁའི་འཇའ་ཚོན་ཡལ་བ་ལྟར་
དུ་སྣང་སྟོང་གྲག་སྟོང་དྲན་སྟོང་གསང་གསུམ་སྐྱེ་བ་མེད་པའི་སྟོང་ཉིད་སྤྲོས་པ་དང་
བྲལ་བ་མཉམ་པར་བཞག་བྱ་འཇོག་བྱེད་དང་བྲལ་བའི་ངང་ལ་ཨ་ཨ་ཨཐཞེས་སྐྱེ་
འགག་གནས་གསུམ་གྱི་མཐའ་དང་བྲལ་བ་མི་དམིགས་བསམ་བརྗོད་དང་བྲལ་བའི་
ངང་ལ་དལ་གཅིག་མཉམ་པར་བཞག་དགོས་སོ། །དེས་ཀུན་གཞིའི་ལས་དང་
ཤེས་བྱའི་སྒྲིབ་པ་དག ཚིག་དབང་རིན་པོ་ཆེའི་དོན་རྫོགས། འབྲས་བུ་ངོ་བོ་
ཉིད་སྐའི་སྐལ་བ་རང་བཞིན་ལྷན་གྲུབ་ཏུ་སྨིན་པར་བྱེད་པ་དེ་ལྟ་བུ་ཞིག་ཡིན་
ནོ། །དལ་གཅིག་མཉམ་པར་བཞག་པའི་མཉམ་བཞག་ལྟ་བའི་ངང་བསྐྱངས་པ་དེ་
ལས་ལངས་ནས་ཆད་མཐའ་བསལ་བའི་ཕྱིར་དུ།
སྐད་ཅིག་སྟོང་གསལ་ཆེན་པོའི་ངང་ཉིད་ལས།།
རྡོ་རྗེ་སེམས་དཔའི་ང་རྒྱལ་མ་བྲལ་བར།།
སྣང་སྟོང་སྒྱུ་མ་ལྟ་བུའི་ངང་ནས་སྤྱོད།།
ཅེས་གསུངས་ཏེ། སླར་ཡང་སྐད་ཅིག་གིས་སྟོང་གསལ་གྱི་ངང་ལས་རྡོ་རྗེ་སེམས་
དཔའི་སྐུ་སྣང་སྟོང་སྒྱུ་མ་ལྟ་བུ་ལམ་གྱིས་གསལ་བཏབ་ནས་སྣོད་བཅུད་ལྷའི་འཁོར་ལོ་
སྦྱོང་ཞོར་དུ་སྣང་སྟོང་ཟུང་འཇུག་སྒྱུ་མ་ཆུ་ཟླའི་ཚུལ་ཤེས་པའི་ཐོག་དེ་ནས་ཟ་འཆག་
ཉལ་ལྡང་ལ་སོགས་པའི་སྤྱོད་ལམ་ལ་འཇུག་པ་དེ་བསྟན་པ་ཡིན་ཞིང་། །སྐད་ཅིག་
སྟོང་གསལ་འདི་ལས་བྱང་ཆེ་བའི་ནང་ནས་ཚུར་བཏོན་པའོ།།
367



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
༼ག༽ ཐ་མར་དགེ་བ་མཇུག་གི་དོན། །
ཞི་ཁྲོ་རིགས་བརྒྱ་འདུས་པའི་ལས་བྱང་ཚོར་བ་རང་གྲོལ་སྙིང་བོ་ཞེས་བྱ་བ་རྫོགས་སོ༔
ས་མ་ཡ༔དམ་ཚིག་གི་སྔགས་ཀྱི་རྒྱ། རྒྱ་རྒྱ་རྒྱལྕགསུམ་གསང་བ་གསུམ་གྱི་མི་
ཤིགས་པའི་རྡོ་རྗེའི་རྒྱའམ་ཟད་པ་གསུམ་གྱི་རྒྱ་ཡིས་གནན་པ་ཡིན་ལ། གྲུབ་ཐོབ་
ཀརྨ་གླིང་པའི་གཏེར་མའོ༔ཞེས་གཏེར་བྱང་བཀོད་པའོ། །དེ་ཡན་ཆད་ཀྱིས་འུ་
ཚོས་ཟབ་ཆོས་ཞི་ཁྲོ་དགོངས་པ་རང་གྲོལ་གྱི་ལས་བྱང་ཚོར་བ་རང་གྲོལ་གྱི་སྙིང་པོ་
འཆད་ཁྲིད་ཐེངས་གཅིག་ཞིབ་རྒྱས་སུ་ཕུལ་གྲུབ་པའི་ཚུལ་ཡིན་ཞིང་། སྤྱིར་ན་རྒྱུད་
ལུང་མན་ངག་གི་ཟབ་དོན་དེ་རྒྱལ་བ་རྡོ་རྗེ་འཆང་གི་དགོངས་པའི་མཐིལ། གྲུབ་
བརྙེས་རིག་འཛིན་བྱེ་བའི་ཐུགས་བཅུད་ཀྱི་ཉིང་ཁུ་ཡིན་པ་དང་། ཡང་སྒོས་སུ་ཟབ་
ཆོས་ཞི་ཁྲོ་དགོངས་པ་རང་གྲོལ་འདི་མན་ངག་ཐམས་ཅད་ཀྱི་བཅུད་འདུས། རྒྱུད་
སྡེ་ཐམས་ཅད་ཀྱི་སྙིང་ཕྱུང་བ། ཆོས་ཉིད་ཅེར་མཐོང་དུ་བསྟན་པའི་མན་ངག་ཟབ་
མོ། རྒྱུད་དང་སྒྲུབ་ཐབས་ལུང་དང་མན་ངག་ཐམས་ཅད་ཟུང་དུ་འབྲེལ་བ། གུ་
རུ་རིན་པོ་ཆེས་མངའ་བདག་རྗེ་འབངས་ཡབ་སྲས་ལ་བཀའ་བསྩལ་ཏེ། ཐོས་པ་
ཙམ་གྱིས་གྲོལ་བ་ཐོབ་པའི་ཆོས་ཡིན་གསུངས་པ་ལྟར་དུ་ཡིན་ལ། འདི་རྒྱུད་དོན་
གཟིགས་པའི་བདེན་མཐོང་གི་གང་ཟག་ཁྱད་པར་པ་ཞིག་མིན་ན་འདིའི་དགོངས་དོན་
འགྲོལ་དཀའ་བ་ཡིན་ནོ། །ཁྱད་པར་དུ་ང་ལྟ་བུ་སོ་སོའི་སྐྱེ་བོ་འཆིང་བ་ཀུན་ལྡན་
ཐོས་བསམ་ཐུན་མོང་གི་སྦྱང་བ་ཙམ་ཡང་སྔོན་དུ་མ་སོང་བ་ཞིག་གིས་དེ་བས་ཀྱང་དེའི་
དགོངས་དོན་འགྲོལ་དགོས་ན་གཏིང་དཔོག་རྒྱུ་ཅན་ཞིག་ག་ལ་ཡིན་ཀྱང་བརྒྱུད་པ་
358



མཇུག་གི་དོན།
བཟང་པོའི་ཕ་ནོར་ལ་སེལ་ཉམས་ཆགས་ངན་པ་ཞིག་གི་དྲི་མས་གོས་མེད་པའི་ཞེ་ཚོད་
དཔའ་གདེང་གིས་དམ་པ་གོང་མའི་དགོངས་འདུན་བརྒྱུད་འཛིན་བྱེད་རྒྱུ་དང་། ཕ་
ནོར་བུ་སྐལ་དུས་ཐོག་ཏུ་འཕྲོད་དགོས་རྒྱུ། དུས་འདིར་བསྟན་པ་ཉམས་དམའ་ཉག་
ཕྲའི་བསྟན་རྒྱུན་གསོ་བའི་དགོས་ཆེད་རྣམས་ལ་དམིགས་ནས་ལྷག་བསམ་སེམས་པ་
བཟང་པོའི་ཀུན་སློང་སྔོན་དུ་འགྲོ་ས་དེ་ཉིད་ནས་དམ་པའི་ལེགས་བཤད་ལ་གཞི་བཅོལ་
ནས་རྒྱུད་དོན་ཅུང་ཟད་ཅིག་འགྲོལ་རྒྱུའི་འབད་པ་འདི་བྱས་ལ། འདིའི་སྐབས་ནས་
ལེགས་པར་བཤད་པའི་ཆ་ཅུང་ཟད་རེ་ཡོད་སྲིད་ན་དེའི་རྣམ་དཀར་གྱི་ཕུང་པོས་སྔ་
འགྱུར་རྡོ་རྗེ་ཐེག་པའི་ནང་རྒྱུད་ཡོ་ག་གསུམ་གྱི་བསྟན་པ་བཀའ་གཏེར་དག་སྣང་དང་
བཅས་པའི་ཆོས་འདི་བསྐལ་བ་མ་སྟོངས་ནམ་མཁའ་མ་ཞིག་གི་བར་དུ་ནུབ་པ་མེད་
པའི་རྒྱུར་འགྱུར་བ་དང་། མཐའ་ཡས་འགྲོ་བའི་ཉེར་འཚོའི་གཞིར་འགྱུར་བར་སྨོན་
ལམ་འདེབས་རྒྱུ། གལ་ཏེ་བདག་བློ་རྨོངས་དང་མ་རིག་པས་ནོན་པའི་གཞན་
དབང་གིས་ཚིག་དོན་གང་གི་ཆ་ནས་ཡིན་ན་འགལ་ཉེས་ནོངས་པར་གྱུར་བའི་རིགས་
ལྟ་བུ་ཤོར་ཡོད་ན་རྩ་གསུམ་ལྷ་དང་སྲུང་མའི་མདུན་ནས་བཤགས་རྒྱུ་དང་། ཆོས་
སྤྱན་དང་ལྡན་པ་ཀུན་གྱིས་དེ་ལ་བཟོད་ཅིང་ཚངས་པར་མཛོད་ཅེས་ཞུ་རྒྱུ་ཡིན། དེ་
དང་ཆབས་ཅིག་ཏུ་འདིར་བཞུགས་ཀྱི་སྐལ་ལྡན་རྡོ་རྗེའི་མཆེད་ལྕམ་དགེ་འདུན་འདུས་
པ་རྒྱ་མཚོའི་བསྙེན་སྒྲུབ་ཕྲིན་ལས་མཐར་ཕྱིན་ཏེ་ཆོས་འདིའི་སྒོ་ནས་འགྲོ་དོན་རྒྱུན་མི་
ཆད་པར་ཕྱོགས་མཐར་ཁྱབ་པའི་སྨོན་འདུན་དེ་ལྟར་ཞུ་བ་དང་བཅས་ཏེ་རེ་ཞིག་ཆོས་
མཚམས་འུ་ཚོས་འདི་ནས་བཞག ད་རུང་མཆོག་སྤྲུལ་རྣམ་པའི་དགོངས་བཞེད་
དང་བསྟན་ན་ཞི་ཁྲོའི་འདོན་ཆའི་ལུང་དེ་ཆ་ཚང་དུ་འཇུག་དགོས་ཞེས་གསུང་འདུག
དེ་ཡང་ལེགས་སོ་དང་ལེན་ཞུས་ནས་སོང་ཉིན་གྱི་ཆོས་ཁྲིད་ད་ལྟའི་དུས་འདིར་འདོན་
369



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད། །
རྒྱ་བྱས་ཡོད། ཡིན་ན་ཡང་འདོན་རྒྱ་དུས་ཚོད་ཐུང་ཐུང་ཡིན་པ་དང༌། གཅིག་
ན་ཁྱེད་རྣམ་པས་ཐུན་ཆག་མི་ཉན། གཉིས་སུ་ངས་རབ་བྱུང་མང་པོ་བསྒྲུབ་རྒྱུའི་ཁ་
ཆད་བྱས་ཚར་བ་ཡིན་ཞིང་། ཐག་རིང་གི་འགྲུལ་བ་ཐོན་ཚར་སོང་ཟེར་གྱིན་འདུག
གང་ལྟར་ཡང་ལུང་དེ་ཡང་ནམ་ཐུབ་གང་ཐུབ་བྱེད་རྒྱུ་ཡིན། དེ་ལྟར་ཆོས་འཆད་
ཉན་བྱས་པའི་དགེ་བའི་རྩ་བ་འདིས་མཚོན་ཏེ་རང་གཞན་སེམས་ཅན་ཐམས་ཅད་དང་
ཕྱོགས་བཅུའི་རྒྱལ་བ་སྲས་བཅས་དང་བཅས་པས་དུས་གསུམ་ཀུན་ཏུ་བསགས་པའི་
ཟག་བཅས་དང་ཟག་མེད་ཀྱི་དགེ་ཚོགས་ཐམས་ཅད་གཅིག་ཏུ་བསྡུས་ཏེ་བསྡོམས་
ནས། ཀུན་མཁྱེན་རྒྱལ་བ་ཤཱཀྱ་སེང་གེའི་བསྟན་པ་རིན་པོ་ཆེ་ལུང་དང་རྟོགས་པའི་
བདག་ཉིད་ཅན་བཤད་དང་སྒྲུབ་པ་གཉིས་ལྡན་གྱིས་འཛིན་སྐྱོང་སྤེལ་ཏེ་ཕྱོགས་དུས་
གནས་སྐབས་ཀུན་ཏུ་དར་ཞིང་རྒྱས། བསྟན་འཛིན་གྱི་སྐྱེས་བུ་རླབས་ཆེན་བསྟན་
འགྲོའི་དཔལ་མགོན་གང་ན་འཚོ་ཞིང་བཞེས་པ་དག་གི་སྐུ་ཚེའི་ཞབས་པད་བརྟན།
ཐུགས་བཞེད་གེགས་མེད་དུ་འགྲུབ། དགེ་འདུན་འདུས་པའི་སྡེ་ཐམས་ཅད་ཐུགས་
མཐུན། ཁྲིམས་གཙང་། བསླབ་པ་གསུམ་གྱི་ཡོན་ཏན་གོང་ནས་གོང་དུ་
འཕེལ། ཡངས་པའི་རྒྱལ་ཁམས་ཐམས་ཅད་དུ་ནད་མུག་མཚོན་འཁྲུགས་འབྱུང་
བཞིའི་འཇིགས་པ་ལ་སོགས་པ་རྒུད་པའི་སྐལ་བ་ངན་པ་ཐམས་ཅད་ཞི། འབྲེལ་
ག་འགྲོ་བས་གཙོས་པའི་མཁའ་མཉམ་རིགས་དྲུག་གི་སེམས་ཅན་ཐམས་ཅད་མཐར་
ཐུག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་གོ་འཕང་ཐོབ་པའི་རྒྱུར་འགྱུར་
བའི་ཕྱིར་དུ། སྔར་རྒྱལ་བ་སྲས་དང་བཅས་པས་ཇི་ལྟར་བསྔོས་པ་བཞིན་དུ་བསྔོ་
བའི་ཐུགས་འདུན་ཟབ་མོ་གནང་བར་ཞུའོ།། །།བསོད་ནམས་འདི་ཡིས་ཐམས་ཅད་
གཟིགས་པ་ཉིད། །ཐོབ་ནས་ཉེས་པའི་དགྲ་རྣམས་ཕམ་བྱེད་ཅིང་། །སྐྱེ་རྒ་ན་
370



མཇུག་གི་དོན། །
འཆི་རྦ་རླབས་འཁྲུགས་པ་ཡི། །སྲིད་པའི་མཚོ་ལས་འགྲོ་བ་སྒྲོལ་བར་
ཤོག། །།འཇམ་དཔལ་དཔའ་བོས་ཇི་ལྟར་མཁྱེན་པ་དང་། །ཀུན་ཏུ་བཟང་པོས་
དེ་ཡང་དེ་བཞིན་དེ། །དེ་དག་ཀུན་གྱི་རྗེས་སུ་བདག་སློབ་ཕྱིར། །དགེ་བ་འདི་
དག་ཐམས་ཅད་རབ་ཏུ་བསྔོ།། །།ཀྱེ་མ་བདག་ལ་སྐྱེ་གནས་བར་དོ་འཆར་དུས་
འདིར༔ ཚེ་ལ་ལོང་མེད་ལེ་ལོ་སྤངས་བྱས་ནས༔ ཐོས་བསམ་སྒོམ་གསུམ་མ་
ཡེངས་ལམ་ལ་འཇུག༔ སྣང་སེམས་ལམ་བསླང་སྐུ་གསུམ་མངོན་གྱུར་བྱ༔
མི་ལུས་ལན་གཅིག་ཐོབ་པའི་དུས་ཚོད་འདིར༔ ཡེངས་མ་ལམ་ལ་སྡོད་པའི་དུས་
ཚོད་མིན༔ ཀྱི་མ་བདག་ལ་རྨི་ལམ་བར་དོ་འཆར་དུས་འདིར༔ གཏི་མུག་རོ་
ཉལ་བག་མེད་སྤངས་བྱས་ནས༔ དྲན་པ་ཡེངས་མེད་གནས་ལུགས་ངང་ལ་
འཇུག༔ རྨི་ལམ་བཟུང་ནས་སྤྲུལ་བསྒྱུར་འོད་གསལ་སྦྱངས༔ དུད་འགྲོ་
བཞིན་དུ་ཉལ་བར་མ་བྱེད་ཅིག༔ གཉིད་དང་མངོན་སུམ་འདྲེས་པའི་ཉམས་ལེན་
གཙོ༔ ཀྱི་མ་བདག་ལ་བསམ་གཏན་བར་དོ་འཆར་དུས་འདིར༔ རྣམ་ཡེངས་
འཁྲུལ་བའི་ཚོགས་རྣམས་སྤངས་བྱས་ནས༔ ཡེངས་མེད་འཛིན་མེད་མཐའ་བྲལ་
ངང་ལ་འཇོག༔ བསྐྱེད་རྫོགས་གཉིས་ལ་བརྟན་པ་ཐོབ་པར་བྱ༔ བྱ་བ་སྤངས་
ནས་རྩེ་གཅིག་བསྒོམ་དུས་འདིར༔ ཉོན་མོངས་འཁྲུལ་བའི་དབང་དུ་མ་བཏང་
ཅིག༔ ཀྱི་མ་བདག་ལ་འཆི་ཁ་བར་དོ་འཆར་དུས་འདིར༔ ཀུན་ལ་ཆགས་
སེམས་ཞེན་འཛིན་སྤངས་བྱས་ནས༔ གདམས་ངག་གསལ་བའི་ངང་ལ་མ་
ཡེངས་འཇུག༔ རང་རིག་སྐྱེ་མེད་ནམ་མཁའི་དབྱིངས་སུ་འཕོ༔ འདུས་བྱས་
ཤ་ཁྲག་ལུས་དང་བྲལ་ལ་ཁད༔ མི་རྟག་སྒྱུ་མ་ཡིན་པར་ཤེས་པར་བྱ༔ ཀྱི་མ་
བདག་ལ་ཆོས་ཉིད་བར་དོ་འཆར་དུས་འདིར༔ ཀུན་ལ་སྔངས་སྐྲག་འཇིགས་སྣང་



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
སྤངས་བྱས་ནས༔ གང་ཤར་རང་སྣང་རིག་པ་ངོ་ཤེས་འཇུག༔ བར་དོའི་སྣང་
ཚུལ་ཡིན་པར་ཤེས་པར་བྱ༔ དོན་ཆེན་འགགས་ལ་ཐུག་པའི་དུས་ཚོད་འདིར༔
རང་སྣང་ཞི་ཁྲོའི་ཚོགས་ལ་མ་འཇིགས་ཤོག༔ ཀྱི་མ་བདག་ལ་སྲིད་པ་བར་དོ་
འཆར་དུས་འདིར༔ འདུན་པ་རྩེ་གཅིག་སེམས་ལ་བཟུང་བྱས་ནས༔ བཟང་པོ་
ལས་ཀྱི་འཕྲོ་ལ་ནན་གྱིས་མཐུད༔ མངལ་སྒོ་དགག་ནས་རུ་ལོག་དྲན་པར་བྱ༔
སྙིང་རུས་དག་སྣང་དགོས་པའི་དུས་ཤིག་ཡིན༔ མིག་སེར་སྤངས་ལ་བླ་མ་ཡབ་
ཡུམ་སྒོམས༔ འཆི་བ་འོང་སྙམ་མེད་པའི་བློ་རིང་པོ༔ དོན་མེད་ཚེ་འདིའི་བྱ་བ་
བསྒྲུབ་བསྒྲུབ་ནས༔ ད་རེས་སྟོང་ལོག་བྱས་ན་ཤིན་ཏུ་འཁྲུལ༔ དགོས་ངོ་ཤེས་
པ་དམ་པའི་ལྷ་ཆོས་ཡིན༔ ད་ལྟ་ཉིད་དུ་ལྷ་ཆོས་མི་བྱེད་དམ༔ གྲུབ་ཆེན་
རྣམས་ཀྱི་ཞལ་ནས་འདི་སྐད་གསུང་༔ བླ་མའི་གདམས་ངག་སེམས་ལ་མ་བཞག་
ན༔ རང་གིས་རང་ཉིད་བསླུ་བར་མི་འགྱུར་རམ༔ བླ་མ་ཡི་དམ་མཁའ་འགྲོའི་
ཚོགས་ལ་ཕྱག་འཚལ་ལོ༔ བརྩེ་བ་ཆེན་པོའི་ལམ་སྣ་དྲང་དུ་གསོལ༔ བདག་
ནི་འཁྲུལ་བའི་འཁོར་བར་འཁྱམས་པའི་ཚེ༔ ཐོས་བསམ་སྒོམ་གསུམ་མ་ཡེངས་
འོད་ལམ་ལ༔ བཀའ་བརྒྱུད་བླ་མ་རྣམས་ཀྱིས་ལམ་སྣ་དྲོངས༔ ཡུམ་མཆོག་
མཁའ་འགྲོའི་ཚོགས་ཀྱིས་རྒྱབ་ནས་སྐྱོར༔ བར་དོ་འཇིགས་པའི་འཕྲང་ལས་
བསྒྲལ་དུ་གསོལ༔ ཡང་དག་རྫོགས་པའི་སངས་རྒྱས་ས་རུ་སྐྱོལ༔ གཏི་མུག་
དྲག་པོས་འཁོར་བར་འཁྱམས་པའི་ཚེ༔ ཆོས་དབྱིངས་ཡེ་ཤེས་གསལ་བའི་འོད་
ལམ་ལ༔ བཅོམ་ལྡན་རྣམ་པར་སྣང་མཛད་ལམ་སྣ་དྲོངས༔ ཡུམ་མཆོག་
དབྱིངས་ཕྱུག་མ་ཡིས་རྒྱབ་ནས་སྐྱོར༔ བར་དོའི་འཇིགས་པའི་འཕྲང་ལས་བསྒྲལ་
དུ་གསོལ༔ ཡང་དག་རྫོགས་པའི་སངས་རྒྱས་ས་རུ་སྐྱོལ༔ ཞེ་སྡང་དྲག་པོས་
372



མཇུག་གི་དོན།
།
འཁོར་བར་འཁྱམས་པའི་ཚེ༔ མེ་ལོང་ཡེ་ཤེས་གསལ་བའི་འོད་ལམ་ལ༔
བཅོམ་ལྡན་རྡོ་རྗེ་སེམས་དཔས་ལམ་སྣ་དྲོངས༔ ཡུམ་མཆོག་སངས་རྒྱས་སྤྱན་
མས་རྒྱབ་ནས་སྐྱོར༔ བར་དོའི་འཇིགས་པའི་འཕྲང་ལས་བསྒྲལ་དུ་གསོལ༔
ཡང་དག་རྫོགས་པའི་སངས་རྒྱས་ས་རུ་སྐྱོལ༔ ང་རྒྱལ་དྲག་པོས་འཁོར་བར་
འཁྱམས་པའི་ཚེ༔ མཉམ་ཉིད་ཡེ་ཤེས་གསལ་བའི་འོད་ལམ་ལ༔ བཅོམ་ལྡན་
རིན་ཆེན་འབྱུང་ལྡན་ལམ་སྣ་དྲོངས༔ ཡུམ་མཆོག་མཱ་མ་ཀི་ཡིས་རྒྱབ་ནས་སྐྱོལ༔
བར་དོ་འཇིགས་པའི་འཕྲང་ལས་བསྒྲལ་དུ་གསོལ༔ ཡང་དག་རྫོགས་པའི་སངས་
རྒྱས་ས་རུ་སྐྱོལ༔ འདོད་ཆགས་དྲག་པོས་འཁོར་བར་འཁྱམས་པའི་ཚེ༔ སོར་
རྟོག་ཡེ་ཤེས་གསལ་བའི་འོད་ལམ་ལ༔ བཅོམ་ལྡན་སྣང་བ་མཐའ་ཡས་ལམ་སྣ་
དྲོངས༔ ཡུམ་མཆོག་གོས་དཀར་མོ་ཡིས་རྒྱབ་ནས་སྐྱོར༔ བར་དོ་འཇིགས་
པའི་འཕྲང་ལས་བསྒྲལ་དུ་གསོལ༔ ཡང་དག་རྫོགས་པའི་སངས་རྒྱས་ས་རུ་
སྐྱོལ༔ ཕྲག་དོག་དྲག་པོས་འཁོར་བར་འཁྱམས་པའི་ཚེ༔ བྱ་གྲུབ་ཡེ་ཤེས་
གསལ་བའི་འོད་ལམ་ལ༔ བཅོམ་ལྡན་དོན་ཡོད་གྲུབ་པས་ལམ་སྣ་དྲོངས༔
ཡུམ་མཆོག་དམ་ཚིག་སྒྲོལ་མས་རྒྱབ་ནས་སྐྱོལ༔ བར་དོའི་འཇིགས་པའི་འཕྲང་
ལས་བསྒྲལ་དུ་གསོལ༔ ཡང་དག་རྫོགས་པའི་སངས་རྒྱས་ས་རུ་སྐྱོལ༔ བག་
ཆགས་དྲག་པོས་འཁོར་བར་འཁྱམས་པའི་ཚེ༔ ལྷན་སྐྱེས་ཡེ་ཤེས་གསལ་བའི་
འོད་ལམ་ལ༔ དཔའ་བོ་རིག་འཛིན་རྣམས་ཀྱིས་ལམ་སྣ་དྲོངས༔ ཡུམ་མཆོག་
མཁའ་འགྲོའི་ཚོགས་ཀྱིས་རྒྱབ་ནས་སྐྱོར༔ བར་དོ་འཇིགས་པའི་འཕྲང་ལས་
བསྒྲལ་དུ་གསོལ༔ ཡང་དག་རྫོགས་པའི་སངས་རྒྱས་ས་རུ་སྐྱོལ༔ འཁྲུལ་
སྣང་དྲག་པོས་འཁོར་བར་འཁྱམས་པའི་ཚེ༔ སྔངས་སྐྲགས་འཇིགས་སྣང་སྤངས་
373



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
པའི་འོད་ལམ་ལ༔ བཅོམ་ལྡན་ཞི་ཁྲོའི་ཚོགས་ཀྱིས་ལམ་སྣ་དྲོངས༔ དབྱིངས་
ཕྱུག་མཁའ་འགྲོའི་ཚོགས་ཀྱིས་རྒྱབ་ནས་སྐྱོར༔ བར་དོ་འཇིགས་པའི་འཕྲང་ལས་
བསྒྲལ་དུ་གསོལ༔ ཡང་དག་རྫོགས་པའི་སངས་རྒྱས་ས་རུ་སྐྱོལ༔ ཀྱི་མ༔
ནམ་མཁའི་ཁམས་རྣམས་དགྲ་རུ་མི་ལྡང་ཞིང་༔ སངས་རྒྱས་མཐིང་ཁའི་ཞིང་
ཁམས་མཐོང་བར་ཤོག༔ ཆུ་ཡི་ཁམས་རྣམས་དགྲ་རུ་མི་ལྡང་ཞིང་༔ སངས་
རྒྱས་དཀར་བོའི་ཞིང་ཁམས་མཐོང་བར་ཤོག༔་ས་ཡི་ཁམས་རྣམས་དགྲ་རུ་མི་
ལྡང་ཞིང་༔ སངས་རྒྱས་སེར་བོའི་ཞིང་ཁམས་མཐོང་བར་ཤོག༔ མེ་ཡི་
ཁམས་རྣམས་དགྲ་རུ་མི་ལྡང་ཞིང་༔ སངས་རྒྱས་དམར་བོའི་ཞིང་ཁམས་མཐོང་
བར་ཤོག༔ རླུང་གི་ཁམས་རྣམས་དགྲ་རུ་མི་ལྡང་ཞིང་༔ སངས་རྒྱས་ལྗང་
གུའི་ཞིང་ཁམས་མཐོང་བར་ཤོག༔ འཇའ་ཚོན་ཁམས་རྣམས་དགྲ་རུ་མི་ལྡང་ཞིང་
༔ སངས་རྒྱས་སྣ་ཚོགས་ཞིང་ཁམས་མཐོང་བར་ཤོག༔ སྒྲ་འོད་ཟེར་གསུམ་
དགྲ་རུ་མི་ལྡང་ཞིང་༔ ཞི་ཁྲོ་རབ་འབྱམས་ཞིང་ཁམས་མཐོང་བར་ཤོག༔ སྒྲ་
རྣམས་ཐམས་ཅད་རང་སྒྲར་ཤེས་པར་ཤོག༔ འོད་རྣམས་ཐམས་ཅད་རང་འོད་ཤེས་
པར་ཤོག༔ ཟེར་རྣམས་ཐམས་ཅད་རང་ཟེར་ཤེས་པར་ཤོག༔ བར་དོ་རང་ངོ༌
རང་གིས་ཤེས་པར་ཤོག༔ སྐུ་གསུམ་ཞིང་ཁམས་མངོན་དུ་འགྱུར་བར་ཤོག༔
ཀུན་བཟང་ཞི་ཁྲོ་རབ་འབྱམས་ཐུགས་རྗེ་དང་། །ཆོས་ཉིད་རྣམ་པར་དག་པའི་
བདེན་སྟོབས་དང༌། །སྔགས་འཆང་རྩེ་གཅིག་བསྒྲུབས་པའི་བྱིན་རླབས་
ཀྱིས། །སྨོན་ལམ་བཏབ་པ་དེ་བཞིན་འགྲུབ་གྱུར་ཅིག། །རིག་འཛིན་བདག་གི་
ལྷག་བསམ་རྣམ་དག་དང༌། །ཆོས་ཉིད་རང་བཞིན་ཅི་ཡང་མ་ཡིན་
པའི། །བདེན་པའི་མཐུ་ཡིས་ཁམས་གསུམ་ཡིད་ཅན་དང་། །ཁྱད་པར་འབྲེལ་
374



1:
|
མཇུག་གི་དོན།
:
བས་བསྡུས་པའི་སེམས་ཅན་ཀུན། །སྐུ་བཞིའི་ཞིང་ཁམས་རྨད་བྱུང་ཉམས་དགའ་
བར། །ཚོམ་བུ་གཅིག་ཏུ་ཕྱམ་གཅིག་གྲོལ་བར་ཤོག། །།མདོ་སྔགས་ཆོས་
ཚུལ་ཚང་ལ་མ་ནོར་བ། །མཁས་ཤིང་གྲུབ་བརྙེས་རིག་འཛིན་བརྒྱུད་པའི་
སྲོལ། །ཐུབ་བསྟན་སྙིང་པོ་གསང་སྔགས་སྔ་འགྱུར་བའི། །བསྟན་པ་འཕེལ་
རྒྱས་སྲིད་མཐར་ཁྱབ་གྱུར་ཅིག། །།དྷཱི༔ སྔོན་ཚེ་དེ་བཞིན་གཤེགས་པ་གཙུག་གཏོར་
ཅན། །འཕགས་པའི་ཡུལ་དུ་གྲུབ་ཆེན་ཀུ་ཀུ་རི། །ཁ་བ་ཅན་དུ་དཔལ་ལྡན་ཐང་
པ་ཞེས། །པདྨ་རིག་འཛིན་ཞབས་ལ་གསོལ་བར་འདེབས། །བསྟན་པ་ཡུན་
རིང་གནས་པའི་བཀྲ་ཤིས་ཤོག། །།དཔལ་ལྡན་མཁས་གྲུབ་བྱེ་བའི་གཙུག་གི་
རྒྱན། །མདོ་སྔགས་ལུང་རྟོགས་བསྟན་པའི་ཤིང་རྟ་ཆེ། །འཇིགས་བྲལ་སྔ་
འགྱུར་རྒྱལ་བ་རྫོགས་ཆེན་པ། །ཤྲཱི་སེང་ཆོས་གྲྭའི་བསྟན་པ་རྒྱས་གྱུར་
ཅིག། །།ཐུབ་བསྟན་མཛེས་པའི་རྒྱན་གཅིག་ཀློང་ཆེན་པ། །བཤད་སྒྲུབ་བསྟན་
པའི་མངའ་བདག་འཇིགས་མེད་གླིང༌། །མཚུངས་མེད་བླ་མའི་བསྟན་པ་སྲིད་
མཐའི་བར། །བཤད་སྒྲུབ་ཐོས་བསམ་སྒོམ་པས་འཛིན་གྱུར་ཅིག། །།གངས་
རིའི་ར་བས་བསྐོར་བའི་ཞིང་ཁམས་སུ། །ཕན་དང་བདེ་བ་མ་ལུས་འབྱུང་བའི་
གནས། །སྤྱན་རས་གཟིགས་དབང་བསྟན་འཛིན་རྒྱ་མཚོ་ཡི། །ཞབས་པད་
སྲིད་མཐའི་བར་དུ་བརྟན་གྱུར་ཅིག། །།
སླར་སྨྲས་པ། ་
རྨད་བྱུང་ཐུགས་ཀྱི་ཆུ་མཚོ་ལས་བྱུང་ཞིང༌།།
ཡང་དག་ལུང་དང་རིགས་པའི་རླབས་ཕྲེང་ཅན།།
རྒྱུད་དོན་རྒྱ་མཚོའི་གསལ་བྱེད་རྣམ་བཤད་འདི།
375



ལས་བྱང་ཚོར་བ་རང་གྲོལ་གྱི་སྙིང་པོའི་རྣམ་བཤད་རིམ་གཉིས་གསལ་བྱེད།
ཀུན་མཁྱེན་རྒྱལ་བའི་གསུང་དང་དབྱེར་མ་མཆིས།།
རིམ་གཉིས་ལམ་གྱི་ཟབ་གནད་དང་ལྡན་པས།།
ཟབ་གསང་ཆོས་ཀྱི་སྙིང་པོ་ཐོས་གྲོལ་གྱིས།།
རང་གཞན་དོན་གཉིས་བྱ་བ་སྒྲུབ་འདོད་པ། །
སྐལ་བཟང་སྐྱེ་བོ་འདི་ལ་འཇུག་པར་རིགས།།
ངེས་གསང་རྒྱུད་ཀྱི་དགོངས་དོན་ལྟ་ཅི་སྟེ།།
རྡོ་རྗེའི་ཚིག་གི་གཟུགས་རིས་འབྲི་བ་ཡང་།།
དམན་པ་བདག་ལ་སྤོབས་པ་མ་མཆིས་པས།།
ནོངས་པ་འབྱུང་སྲིད་རྩ་གསུམ་ལྷ་ལ་བཤགས།། |
འདི་འབད་དགེ་བས་ཁམས་གསུམ་ཡིད་ཅན་ཀུན།།
ཐོས་གྲོལ་ཆོས་ཀྱི་ལམ་མཆོག་ལ་བརྟེན་ནས།།
སྐུ་བཞིའི་ཞིང་ཁམས་ཆོས་དབྱིངས་ཕོ་བྲང་དུ།། ལ་
འབད་མེད་ལྷུན་རྫོགས་མངོན་འཚང་རྒྱ་བར་ཤོག། །
ཅེས་ཟབ་ཆོས་ཞི་ཁྲོ་དགོངས་པ་རང་གྲོལ་གྱི་ལས་བྱང་ཚོར་བ་རང་གྲོལ་གྱི་སྙིང་
པོའི་རྣམ་བཤད་རིམ་གཉིས་གསལ་བྱེད་ཅེས་བྱ་བ་འདི་ཆེར་སྙིགས་དུས་ཀྱི་ཐ་མ་འདི་
ལ་ངེས་གསང་བསྟན་པའི་གསལ་བྱེད་ཆེན་པོ་དོན་གྱི་སླད་དུ་མཚན་ནས་སྨྲོས་ན་
༧ཆོས་རྗེ་བླ་མ་པདྨ་སྐལ་བཟང་རིན་པོ་ཆེ་མཆོག་གིས་ལས་བྱང་ཆུང་བའི་དོན་ཁྲིད་
མཛད་པ་དེ་ཉིད་ཇི་བཞིན་དུ་ཡི་གེ་ལ་ཕབ་པ་ཡིན་ཞིང་། ཡི་གེའི་གཟུགས་སུ་ཕབ་
པ་པོ་ནི་ཆོས་རྗེ་བླ་མ་མཆོག་གི་སློབ་འབངས་ཡོངས་ཀྱི་གྲལ་མཐར་གཏོགས་པ་
བསོད་ནམས་རྒྱ་མཚོ་ཞེས་འབོད་པ་དེ་ཉིད་ཀྱིས་རབ་བྱུང་བཅུ་བདུན་པའི་ལྕགས་ཕོ་
376



མཇུག་གི་དོན།
སྟག་གི་ལོའི་ཟླ་བ་བཅུ་གཅིག་པའི་ཚེས་བཅུ་བཞི་ཉིན་ལ་གྲུབ་པར་བགྱིས་ཏེ་སྦྱར་བར་
བྱས་པ་འདིས་ཀྱང་སྤྱིར་རྒྱལ་བའི་བསྟན་པ་རིན་པོ་ཆེ་དར་ཞིང་རྒྱས་ལ་ཁྱད་པར་དུ་
ཟབ་ཆོས་ཞི་ཁྲོ་དགོངས་པ་རང་གྲོལ་གྱི་ཕྲིན་ལས་ནམ་མཁའི་མཐའ་དང་མཉམ་པའི་
རྒྱུ་རུ་སྨོན་ན་དེ་དེ་བཞིན་དུ་འགྲུབ་པར་རྩ་གསུམ་རྒྱལ་བ་སྲས་དང་བཅས་པས་མཐུན་
འགྱུར་མཛད་དུ་གསོལ།། །
དགེའོ། །དགེའོ། །དགེའོ། །



སྤྱི་ཁྱབ་འཆར་འགོད་པ། མུ་ར་སྤྲུལ་སྐུ།
དཔེ་སྒྲིག་འགན་ཁུར་པ། མུ་ར་སྤྲུལ་སྐུ།
ཞུ་དག་པ། རིག་འཛིན་ཚེ་བདག་
རྩིས་འཕྲུལ་པ། མུ་ར་སྤྲུལ་སྐུ།
རིག་འཛིན་ཚེ་བདག པདྨ་མཐུ སྟོབས།
ཕྱི་ཤོག་འཆར་འགོད་པ། དཔལ་ལྡན་སངས་རྒྱས།
དཔར བསྐྲུན སྦྱིན་བདག མུ་ར སྤྲུལ་སྐུ།



15BN 978-7-60589-159-
|97878589157 a;
定价:43.00元
